<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XII">
    <meta name="apple-mobile-web-app-capable" content="yes">
    <title>XII • Robinson Crusoe</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./robinson_crusoe_015.html">
    <link rel="next" href="./robinson_crusoe_017.html">
    <meta name="nb-order" content="15">
    <link rel="self" href="robinson_crusoe_016.html">
    <meta name="nb-identifier" content="defoe-robinson-crusoe-e6515da">
    <meta name="nb-role" content="chapter">
  </head>
  <body data-nb-words="3786" data-nb-chars="22347" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XII</span></h1>
        <p class="chunk" data-nb-ref-number="2" data-nb-words="20" data-nb-chars="143"><span class="idea" data-nb-ref-number="2" id="idea2" data-nb-words="20" data-nb-chars="143">Avšak osud chystal Robinsonovi příhodu, která měla celý jeho život velmi důkladně převrátit a&nbsp;postarat se, aby nepropadl duševnímu zpohodlnění.</span></p>
        <p class="chunk" data-nb-ref-number="3" data-nb-words="28" data-nb-chars="145"><span class="idea" data-nb-ref-number="3" id="idea3" data-nb-words="28" data-nb-chars="145">Jednoho dne, když se&nbsp;opět vypravil ke&nbsp;své lodici a&nbsp;ocitl se&nbsp;k&nbsp;poledni o&nbsp;něco dále na&nbsp;západ na&nbsp;pobřeží, zůstal náhle stát jako by&nbsp;zasažen bleskem.</span></p>
        <p class="chunk" data-nb-ref-number="4" data-nb-words="12" data-nb-chars="74"><span class="idea" data-nb-ref-number="4" id="idea4" data-nb-words="12" data-nb-chars="74">Před ním, v&nbsp;písku pobřeží, byla zřetelně otisknuta stopa bosé lidské nohy!</span></p>
        <p class="chunk" data-nb-ref-number="5" data-nb-words="12" data-nb-chars="84"><span class="idea" data-nb-ref-number="5" id="idea5" data-nb-words="12" data-nb-chars="84">Žádné strašidlo ani přízrak nemohly působit ohromivěji. Skoro se&nbsp;mu&nbsp;zastavilo srdce.</span></p>
        <p class="chunk" data-nb-ref-number="6" data-nb-words="83" data-nb-chars="486"><span class="idea" data-nb-ref-number="6" id="idea6" data-nb-words="83" data-nb-chars="486">Když se&nbsp;probral ze&nbsp;svého ustrnutí, ohlížel se&nbsp;chvatně a&nbsp;vyděšeně. Naslouchal se&nbsp;zatajeným dechem&nbsp;– ale nikde nebylo ani hlásku, ani podezřelého hnutí. Jat náhlým zděšením&nbsp;– neboť jeho rozčilení bylo daleko spíše hrozné nežli radostné&nbsp;– uprchl do&nbsp;lesa. Teprve po&nbsp;dlouhé chvíli dodal si&nbsp;odvahy a&nbsp;třímaje ručnici pevně v&nbsp;ruce vyšel opět z&nbsp;houští a&nbsp;vystoupil na&nbsp;malý holý vršek, aby se&nbsp;rozhlédl. Potom se&nbsp;vydal dále na&nbsp;západ po&nbsp;pobřeží, ale bezvýsledně. Nenašel již ani jediné lidské stopy.</span></p>
        <p class="chunk" data-nb-ref-number="7" data-nb-words="70" data-nb-chars="407"><span class="idea" data-nb-ref-number="7" id="idea7" data-nb-words="70" data-nb-chars="407">Vrátil se&nbsp;k&nbsp;jedinému otisku, který zde zbyl, a&nbsp;obešel ho&nbsp;několikráte stále ve&nbsp;větších a&nbsp;větších kruzích, ale rovněž bezvýsledně. Jen ten jediný otisk&nbsp;– jasný, zřetelný otisk bosé nohy. Pata, prsty, vše zřetelně vytištěno v&nbsp;písku, který byl asi ve&nbsp;chvíli, kdy naň bylo šlápnuto, vlhký, ale od&nbsp;té&nbsp;doby uschl, aby zachoval otisk. Znovu a&nbsp;znovu obhlížel okolí, ale nemohl si&nbsp;vysvětlit, jak se&nbsp;sem stopa dostala.</span></p>
        <p class="chunk" data-nb-ref-number="8" data-nb-words="66" data-nb-chars="401"><span class="idea" data-nb-ref-number="8" id="idea8" data-nb-words="66" data-nb-chars="401">Celá bouře zmatených myšlenek vířila mu&nbsp;hlavou. A&nbsp;čím méně se&nbsp;v&nbsp;tom dovedl vyznat, tím strašlivější ho&nbsp;zmáhalo rozčilení. Nakonec se&nbsp;zdvihl a&nbsp;běžel zpět ke&nbsp;svému hradu, kam došel zmámen a&nbsp;zmaten tak, že&nbsp;skoro ani nevěděl, jak se&nbsp;tam dostal. Věděl jen, že&nbsp;cestou prošel celým peklem nejnesmyslnějších myšlenek a&nbsp;představ. Nikdy neprchali štvaný zajíc nebo liška v&nbsp;hroznějších úzkostech do&nbsp;svého brlohu.</span></p>
        <p class="chunk" data-nb-ref-number="9" data-nb-words="125" data-nb-chars="678"><span class="idea" data-nb-ref-number="9" id="idea9" data-nb-words="125" data-nb-chars="678">Té&nbsp;noci nespal. Ač&nbsp;byl teď vzdálen od&nbsp;místa leknutí, jeho obavy přece stále rostly. Obyčejně tomu bývá naopak&nbsp;– ale obyčejně je&nbsp;člověk v&nbsp;docela jiných okolnostech. Obyčejně nalézá místo, kde ví, že&nbsp;je&nbsp;opravdu daleko od&nbsp;ohrožující příčiny a&nbsp;blízek svým nebo jiné pomoci. Ale Robinson byl sám a&nbsp;neměl potuchy o&nbsp;tom, kdo že&nbsp;to&nbsp;vystoupil na&nbsp;jeho břeh. A&nbsp;tím méně o&nbsp;tom, kde příchozí nyní je&nbsp;nebo kam se&nbsp;uchýlil. A&nbsp;tedy také ne&nbsp;o&nbsp;tom, kdy a&nbsp;z&nbsp;které strany se&nbsp;s&nbsp;ním může setkat. Byl-li posud na&nbsp;ostrově, mohl se&nbsp;objevit kdykoliv a&nbsp;odkudkoliv. Jak mohl vědět, že&nbsp;nečíhá už&nbsp;teď v&nbsp;samém sousedství jeho ohrady? Jakou měl možnost předpokládat, že&nbsp;jej spatří dříve, nežli bude sám spatřen?</span></p>
        <p class="chunk" data-nb-ref-number="10" data-nb-words="116" data-nb-chars="675"><span class="idea" data-nb-ref-number="10" id="idea10" data-nb-words="116" data-nb-chars="675">Jak se&nbsp;dostala lidská bytost na&nbsp;jeho břehy? Kde byla loď, která ji&nbsp;přinesla? Jak to, že&nbsp;zde zanechala tu&nbsp;jedinou stopu a&nbsp;jinak ani známky po&nbsp;své přítomnosti? Chvílemi mu&nbsp;napadalo, že&nbsp;to&nbsp;je&nbsp;snad jenom mámení ďábelské. Robinson žil v&nbsp;dobách, kdy myšlenka na&nbsp;ďábla nebyla lidem tak vzdálena jako dnes. A&nbsp;jenom pomyšlení, že&nbsp;má&nbsp;ďábel mnohem rozumnější a&nbsp;výnosnější věci na&nbsp;práci, nežli aby plašil ubohého osamělce na&nbsp;pustém ostrově, a&nbsp;že kdyby to&nbsp;chtěl činit, mohl by&nbsp;to&nbsp;činit tisícerým jiným, účinnějším způsobem, ukázalo mu&nbsp;směšnost tohoto nápadu a&nbsp;přivedlo jej zase k&nbsp;rozumu. Kdyby to&nbsp;bylo mámení satanovo, nenastražil by&nbsp;je&nbsp;na&nbsp;vzdáleném břehu, ale raději přímo zde, před ním.</span></p>
        <p class="chunk" data-nb-ref-number="11" data-nb-words="112" data-nb-chars="691"><span class="idea" data-nb-ref-number="11" id="idea11" data-nb-words="112" data-nb-chars="691">Ale to&nbsp;vše nepřispělo právě k&nbsp;jeho uklidnění. Nebyl-li to&nbsp;ďábel, mohly to&nbsp;být bytosti ještě daleko nebezpečnější. Neboť Robinson nemyslil ani na&nbsp;chvíli, že&nbsp;by&nbsp;to&nbsp;mohla být stopa bílého námořníka. Každá loď, která by&nbsp;se&nbsp;k&nbsp;ostrovu přiblížila, byla by&nbsp;asi dala o&nbsp;své přítomnosti vědomost ranami z&nbsp;děla, aby přilákala jeho obyvatele. A&nbsp;o&nbsp;ztroskotance podobné jemu také nemohlo jít, protože již dlouho nebyla žádná bouře. A&nbsp;tak to&nbsp;nejbližší vysvětlení, které se&nbsp;naskýtalo, bylo, že&nbsp;na&nbsp;ostrově přistáli divoši z&nbsp;protější pevniny. Snad byla jejich kanoe stržena protivným větrem nebo proudem, jenž za&nbsp;západního větru zvlášť silně proudil. Pak asi jistě opět odpluli, jakmile jim to&nbsp;počasí dovolilo.</span></p>
        <p class="chunk" data-nb-ref-number="12" data-nb-words="169" data-nb-chars="1004"><span class="idea" data-nb-ref-number="12" id="idea12" data-nb-words="169" data-nb-chars="1004">A&nbsp;tu pocítil nezměrnou vděčnost k&nbsp;osudu, že&nbsp;nebyl již několik dní na&nbsp;oné straně ostrova. A&nbsp;také že&nbsp;svůj člun ukryl tak dobře v&nbsp;úzké skrýši ve&nbsp;stínu stromoví vroubícího zátoku, že&nbsp;nemohl být snadno odkryt, což by&nbsp;bylo divochům prozradilo jeho přítomnost na&nbsp;ostrově a&nbsp;snad je&nbsp;povzbudilo, aby po&nbsp;něm pátrali. Ale pak mu&nbsp;napadlo, že&nbsp;snad byl jeho člun přece jen nějakou náhodou objeven a&nbsp;že teď divoši probíhají lesy ostrova, hledajíce člunaře. Anebo že&nbsp;se&nbsp;co&nbsp;nejdříve vrátí ve&nbsp;velkém počtu, aby podnikli co&nbsp;nejdokonalejší prohlídku. Tím spíše, že&nbsp;věci, které v&nbsp;zásobnicích člunu ukrýval, nezbytně jim pověděly, že&nbsp;jde o&nbsp;bělocha, jehož majetek jistě stojí za&nbsp;takovouto výpravu. Utěšoval se, že&nbsp;jej budou dojista hledat hlavně poblíže člunu a&nbsp;na severním břehu, ale to&nbsp;nevylučovalo, aby ostrovem neprošli napříč anebo jej neobepluli a&nbsp;nepřistáli někde zde. A&nbsp;i kdyby nenašli přímo jej samého, naleznou jistě jeho ohrady a&nbsp;stádo, vyplení a&nbsp;zničí je, zpustoší mu&nbsp;pole a&nbsp;on bude nucen bídně zahynout nedostatkem.</span></p>
        <p class="chunk" data-nb-ref-number="13" data-nb-words="84" data-nb-chars="479"><span class="idea" data-nb-ref-number="13" id="idea13" data-nb-words="84" data-nb-chars="479">Opravdu upadal z&nbsp;jedné hrozné obavy do&nbsp;druhé, až&nbsp;se&nbsp;tak zapletl do&nbsp;spekulací o&nbsp;tom, co&nbsp;vše by&nbsp;se&nbsp;mohlo hrozného stát, že&nbsp;se&nbsp;bál ohlédnout&nbsp;– a&nbsp;také neohlédnout. Začal si&nbsp;vyčítat, že&nbsp;si&nbsp;nenashromáždil větších zásob, tak aby vůbec nemusil vycházet z&nbsp;domu. Že&nbsp;nesil více obilí a&nbsp;nehromadil více ostatních zásob, nežli právě bezpečně stačilo pro příští období. Jako by&nbsp;měl zajištěno, že&nbsp;mu&nbsp;nebude žeň nějakou nehodou zničena, anebo že&nbsp;mu&nbsp;něco nezabrání, aby ji&nbsp;šťastně a&nbsp;včas sklidil.</span></p>
        <p class="chunk" data-nb-ref-number="14" data-nb-words="63" data-nb-chars="376"><span class="idea" data-nb-ref-number="14" id="idea14" data-nb-words="63" data-nb-chars="376">Jak podivné jsou změny lidského srdce! Tisíckráte představoval si&nbsp;Robinson, co&nbsp;by&nbsp;činil, kdyby se&nbsp;náhle setkal s&nbsp;lidskou bytostí&nbsp;– ať&nbsp;přátelskou či&nbsp;nepřátelskou. Představoval si, že&nbsp;tak či&nbsp;onak vždy by&nbsp;pocítil hroznou radost.&nbsp;– A&nbsp;teď náhle prchal před jedinou stopou v&nbsp;písku a&nbsp;pouhé pomyšlení, že&nbsp;ten, kdo ji&nbsp;způsobil, bloudí někde nablízku, vyvolávalo mu&nbsp;na&nbsp;čele studený pot.</span></p>
        <p class="chunk" data-nb-ref-number="15" data-nb-words="263" data-nb-chars="1496"><span class="idea" data-nb-ref-number="15" id="idea15" data-nb-words="263" data-nb-chars="1496">Konečně se&nbsp;zapletl tak do&nbsp;různých nejnemožnějších obav a&nbsp;spekulací, že&nbsp;přímo z&nbsp;nich čerpal schopnost vrátit se&nbsp;k&nbsp;jasné úvaze a&nbsp;klidu. Když se&nbsp;po&nbsp;dlouhém, nečinném hloubání konečně odhodlal k&nbsp;jídlu a&nbsp;nasytil se&nbsp;a&nbsp;napil, a&nbsp;pak poprvé se&nbsp;zamyslil nad svými obavami, nemohl nevidět, že&nbsp;zaběhl do&nbsp;nesmyslných důsledků. A&nbsp;pak počal uvažovat kritičtěji. A&nbsp;jako v&nbsp;prvém úleku myslil na&nbsp;ďábla, tak počal teď myslit na&nbsp;Boha. Robinson, jenž za&nbsp;celý svůj život nebyl zbožným, naučil se&nbsp;za&nbsp;své samoty na&nbsp;ostrově nalézat mohutnou oporu a&nbsp;posilu v&nbsp;myšlence, že&nbsp;je&nbsp;vše na&nbsp;světě řízeno moudrou a&nbsp;dobrotivou vůlí, a&nbsp;že i&nbsp;zde, jako kdekoliv jinde, je&nbsp;v&nbsp;moci ruky, která živí a&nbsp;udržuje celý svět. A&nbsp;ač nenavykl valné a&nbsp;pravidelné pobožnosti, žil čím dále tím opravdověji v&nbsp;důvěře a&nbsp;v&nbsp;spoléhání na&nbsp;tuto boží vůli a&nbsp;prozřetelnost. Bál se&nbsp;sice nořit se&nbsp;příliš hluboko do&nbsp;náboženských hlubin, jako se&nbsp;vůbec obával pouštět se&nbsp;příliš hluboko do&nbsp;přemýšlení o&nbsp;osudu a&nbsp;o&nbsp;všem, co&nbsp;v&nbsp;jeho postavení bylo nad jeho síly a&nbsp;co by&nbsp;ho&nbsp;mohlo zavést buď do&nbsp;těžkomyslnosti, anebo k&nbsp;blouznivosti. Cítil pudově, že&nbsp;jasná mysl a&nbsp;setrvávání při tom, co&nbsp;jeho potřeby a&nbsp;jeho položení opravdu vyžadovaly, jsou proň nejzdravější. Odmítal úporně všechny pochmurné nebo mátožné spekulace a&nbsp;držel se&nbsp;houževnatě a&nbsp;soustavně vždy jen toho, co&nbsp;ho&nbsp;posilovalo, těšilo a&nbsp;povzbuzovalo a&nbsp;co ho&nbsp;mohlo uvést v&nbsp;náladu co&nbsp;nejlepší. Teď však po&nbsp;letech opět poprvé ocitl se&nbsp;v&nbsp;situaci, která ho&nbsp;úplně vyrušila z&nbsp;jeho spokojeného klidu a&nbsp;z&nbsp;jeho duševní rovnováhy.</span></p>
        <p class="chunk" data-nb-ref-number="16" data-nb-words="43" data-nb-chars="234"><span class="idea" data-nb-ref-number="16" id="idea16" data-nb-words="43" data-nb-chars="234">A&nbsp;v&nbsp;této úzkosti, když strávil několik dní bezradně uvnitř své pevné ohrady a&nbsp;přemýšlel, co&nbsp;dále, vzpomněl jednoho dne na&nbsp;loži náhle na&nbsp;slova Písma, které praví: „Vzývej mne v&nbsp;nouzi své a&nbsp;já tě&nbsp;ochráním a&nbsp;ty velebit budeš jméno moje!“</span></p>
        <p class="chunk" data-nb-ref-number="17" data-nb-words="71" data-nb-chars="423"><span class="idea" data-nb-ref-number="17" id="idea17" data-nb-words="71" data-nb-chars="423">A&nbsp;tu se&nbsp;jeho srdce náhle naplnilo velikým teplem. Celá stísněná a&nbsp;zubožená jeho bytost soustředila se&nbsp;náhle v&nbsp;hluboce procítěné modlitbě, která již sama o&nbsp;sobě byla vykoupením z&nbsp;utrpení, ulevujíc mysli a&nbsp;uklidňujíc rozčilené nervy.&nbsp;– Skončiv modlitbu a&nbsp;setrvav chvíli v&nbsp;zamyšlení, sáhl po&nbsp;bibli a&nbsp;rozevřel ji&nbsp;namátkou. A&nbsp;první slova, na&nbsp;která jeho oko padlo, zněla: „Vyčkej Pána, buď kliden a&nbsp;důvěřiv, a&nbsp;vyčkej Pána svého!“</span></p>
        <p class="chunk" data-nb-ref-number="18" data-nb-words="23" data-nb-chars="133"><span class="idea" data-nb-ref-number="18" id="idea18" data-nb-words="23" data-nb-chars="133">Velký mír zavládl v&nbsp;jeho duši. Odložil knihu, naplněn vděčností a&nbsp;novou odvahou, a&nbsp;byl alespoň pro tuto chvíli zbaven úzkostí a&nbsp;obav.</span></p>
        <p class="chunk" data-nb-ref-number="19" data-nb-words="84" data-nb-chars="478"><span class="idea" data-nb-ref-number="19" id="idea19" data-nb-words="84" data-nb-chars="478">A&nbsp;pak se&nbsp;mu&nbsp;začala ponenáhlu vtírat myšlenka, že&nbsp;snad to&nbsp;vše ani není pravda, že&nbsp;tu&nbsp;nebylo žádné stopy a&nbsp;že se&nbsp;stal pouze obětí vlastní podrážděné obraznosti. Anebo to&nbsp;byla stopa jeho vlastní nohy, kterou tam otiskl při své předchozí návštěvě. Ačkoliv si&nbsp;nevzpomínal, že&nbsp;by&nbsp;byl tehdy chodil kolem bos, nemohl se&nbsp;teď také ubezpečit, že&nbsp;by&nbsp;toho byl nečinil. Ač&nbsp;to&nbsp;byl nepravděpodobný předpoklad, přispěl přece svou měrou k&nbsp;jeho uklidnění. A&nbsp;tak se&nbsp;odvážil čtvrtého dne ven z&nbsp;domu.</span></p>
        <p class="chunk" data-nb-ref-number="20" data-nb-words="145" data-nb-chars="801"><span class="idea" data-nb-ref-number="20" id="idea20" data-nb-words="145" data-nb-chars="801">První, co&nbsp;učinil, bylo, že&nbsp;se&nbsp;odebral ke&nbsp;svým kozám, které od&nbsp;jeho odchodu k&nbsp;severu byly zavřeny v&nbsp;zevní ohradě a&nbsp;které byly zvyklé, aby byly každého večera podojeny. Shledal, že&nbsp;si&nbsp;zvykly dát se&nbsp;zase sát od&nbsp;mláďat, od&nbsp;kterých je&nbsp;byl odstavil. Vykonal teď vše, co&nbsp;bylo vykonat, obhlédl pečlivě svoji ohradu uvnitř i&nbsp;zvenčí&nbsp;– s&nbsp;Neronem po&nbsp;boku, s&nbsp;puškou v&nbsp;ruce a&nbsp;se dvěma pistolemi za&nbsp;pasem&nbsp;– opravil, kde se&nbsp;mu&nbsp;zdálo, že&nbsp;by&nbsp;se&nbsp;někdo mohl dohadovat, že&nbsp;houština není přirozenou houštinou, ale umělou hradbou, a&nbsp;vydal se&nbsp;pak druhého dne ke&nbsp;své vile. Přítomnost Neronova byla mu&nbsp;velikou posilou v&nbsp;této tísni, a&nbsp;ač byl pes již starý, spoléhal přece na&nbsp;jeho bystré smysly více nežli na&nbsp;svoji vlastní obezřetnost. Věrné zvíře by&nbsp;mu&nbsp;jistě ohlásilo cizí přítomnost, tím spíše, čím by&nbsp;byla i&nbsp;jemu neobvyklejší.</span></p>
        <p class="chunk" data-nb-ref-number="21" data-nb-words="56" data-nb-chars="323"><span class="idea" data-nb-ref-number="21" id="idea21" data-nb-words="56" data-nb-chars="323">Přesto šel opatrně, kryje se&nbsp;houštím a&nbsp;stromy a&nbsp;prohlížeje vždy pečlivě nejbližší místa, nežli je&nbsp;překročil. A&nbsp;nežli opustil ten který úkryt, vyzval vždy psa k&nbsp;hledání. A&nbsp;tak mu&nbsp;cesta k&nbsp;nepříliš vzdálené ohradě trvala tentokráte strašně dlouho. A&nbsp;při tom byl stále pohotově střelit na&nbsp;každý stín&nbsp;– anebo se&nbsp;obrátit na&nbsp;útěk.</span></p>
        <p class="chunk" data-nb-ref-number="22" data-nb-words="203" data-nb-chars="1238"><span class="idea" data-nb-ref-number="22" id="idea22" data-nb-words="203" data-nb-chars="1238">Ale když vykonal tuto cestu v&nbsp;nejbližších dnech znovu a&nbsp;když se&nbsp;nesetkal s&nbsp;nejmenší známkou cizí přítomnosti, zvykl si&nbsp;pomalu a&nbsp;uklidnil se&nbsp;tak dalece, že&nbsp;se&nbsp;odvážil vyjít si&nbsp;na&nbsp;mořský břeh před svým hájkem. Ale ani tam nenalezl nejmenší stopy nějakého nebezpečí. A&nbsp;tak se&nbsp;pomalu vžil do&nbsp;myšlenky, že&nbsp;celá věc byla opravdu jen planým poplachem. Přesto však se&nbsp;necítil úplně bezpečným a&nbsp;táhlo ho&nbsp;to, aby se&nbsp;přesvědčil novou návštěvou osudného místa. Vydal se&nbsp;tedy, provázen Neronem a&nbsp;důkladně ozbrojen a&nbsp;užívaje všemožné opatrnosti, znovu k&nbsp;severnímu břehu. Ale tam se&nbsp;brzy chtěj nechtěj přesvědčil, že&nbsp;nikdy předtím nevkročil na&nbsp;tuto půdu. Zul si&nbsp;střevíc a&nbsp;porovnal svoji nohu s&nbsp;otiskem, který byl již sice značně opršelý, ale dosud přece zřetelně k&nbsp;rozeznání. A&nbsp;jeho noha byla o&nbsp;mnoho menší. A&nbsp;rozhodně nešlo o&nbsp;žádnou klouznutím rozšířenou stopu. Tvar šlépěje byl docela přesný&nbsp;– klidný otisk nohy, která šlápla a&nbsp;opět se&nbsp;zdvihla. A&nbsp;tak, zjistiv takto neoprávněnost svých domněnek a&nbsp;marnost všech vytáček, upadl znovu do&nbsp;rozrušení, že&nbsp;se&nbsp;rozechvěl jakoby v&nbsp;zimnici. Celá jeho dosavadní bezpečnost, všechna jistota, všechna bezstarostnost byly ty&nbsp;tam! Nikdy již nemohl jich znovu dosáhnout!&nbsp;– Ostrov nebyl bezpečný před cizími návštěvami.</span></p>
        <p class="chunk" data-nb-ref-number="23" data-nb-words="60" data-nb-chars="370"><span class="idea" data-nb-ref-number="23" id="idea23" data-nb-words="60" data-nb-chars="370">Došel ke&nbsp;svému přístavu, navštívil po&nbsp;užití všemožné obezřetnosti svůj člun, přesvědčil se, že&nbsp;zůstal neobjeven, a&nbsp;nastoupil zpáteční cestu v&nbsp;přesvědčení, že&nbsp;na&nbsp;ostrově přistála lodice s&nbsp;jedním nebo několika lidmi, anebo že&nbsp;je&nbsp;ostrov v&nbsp;neprozkoumané části vůbec obydlen a&nbsp;že může každé chvíle očekávat přepadení. A&nbsp;že nemá ani potuchy, jak by&nbsp;se&nbsp;proti tomu měl ochránit.</span></p>
        <p class="chunk" data-nb-ref-number="24" data-nb-words="111" data-nb-chars="619"><span class="idea" data-nb-ref-number="24" id="idea24" data-nb-words="111" data-nb-chars="619">Prvním nápadem, na&nbsp;který přišel, bylo, že&nbsp;by&nbsp;bylo nejlepší strhnout své ohrady a&nbsp;zahnat kozy do&nbsp;lesa, a&nbsp;to v&nbsp;obavě, že&nbsp;by&nbsp;nepřítel, pokud by&nbsp;nalezl takovouto bohatou kořist, pátral dále v&nbsp;naději, že&nbsp;najde další. Ale pak by&nbsp;mu&nbsp;nezbylo nežli vyplenit i&nbsp;svoje obilná pole a&nbsp;svoji vilu a&nbsp;stan, aby nebylo na&nbsp;ostrově nalezeno ani stopy po&nbsp;osídlení a&nbsp;aby nikdo nebyl uveden v&nbsp;pokušení pátrat po&nbsp;osadnících. A&nbsp;k&nbsp;tomu se&nbsp;přece jen nemohl odhodlat. Což to&nbsp;neznamenalo vzdát a&nbsp;zbavit se&nbsp;všeho, co&nbsp;si&nbsp;pořídil po&nbsp;letech nejpracnějšího přičinění? Což to&nbsp;neznamenalo vydat se&nbsp;ze&nbsp;strachu před možnou bědou v&nbsp;bídu dobrovolnou a&nbsp;jistou?</span></p>
        <p class="chunk" data-nb-ref-number="25" data-nb-words="104" data-nb-chars="595"><span class="idea" data-nb-ref-number="25" id="idea25" data-nb-words="104" data-nb-chars="595">A&nbsp;tak zažil na&nbsp;sobě pravdu zkušenosti, že&nbsp;nejhorší bědou je&nbsp;strach z&nbsp;bědy. A&nbsp;nejtíživější bylo, že&nbsp;v&nbsp;této nouzi nedovedl plně spolehnout na&nbsp;útěchu, které se&nbsp;oddával po&nbsp;celá léta, na&nbsp;důvěru v&nbsp;pomoc a&nbsp;v&nbsp;ochranu Prozřetelnosti. Bylo mu&nbsp;jako Saulovi, jenž naříkal nejen, že&nbsp;naň přišli Filištínští, ale že&nbsp;ho&nbsp;i&nbsp;Bůh opustil.&nbsp;– Celou tuto noc zmítal se&nbsp;ve&nbsp;strachu snad horším nežli po&nbsp;svém prvním úleku. Teprve k&nbsp;ránu, znaven rozčilením, upadl v&nbsp;pevný spánek, v&nbsp;němž zvítězila pevnost jeho vrozené povahy a&nbsp;navyklá otužilost, a&nbsp;probudil se&nbsp;k&nbsp;mnohem lepšímu klidu, nežli poznal od&nbsp;svého osudného objevu.</span></p>
        <p class="chunk" data-nb-ref-number="26" data-nb-words="9" data-nb-chars="62"><span class="idea" data-nb-ref-number="26" id="idea26" data-nb-words="9" data-nb-chars="62">A&nbsp;uklidněná mysl počala konečně zase opravdu správně pracovat.</span></p>
        <p class="chunk" data-nb-ref-number="27" data-nb-words="128" data-nb-chars="808"><span class="idea" data-nb-ref-number="27" id="idea27" data-nb-words="128" data-nb-chars="808">Řekl si, co&nbsp;si&nbsp;mohl a&nbsp;měl říci již dávno. Tento roztomilý, plodný ostrov, který, jak věděl, není právě příliš daleko od&nbsp;pevniny, nemůže být tak naprosto opuštěn a&nbsp;přehlížen, jak dosud věřil. Podle dosavadních zkušeností chová asi sotva stálé obyvatele. Robinson vypálil již příliš mnoho ran z&nbsp;pušky v&nbsp;nejrůznějších částech ostrova, aby mohl věřit, že&nbsp;by&nbsp;zůstaly neslyšeny, kdyby tu&nbsp;někde byla nějaká osada anebo i&nbsp;jen samotářský obyvatel. A&nbsp;i takový divoch, který dosud nikdy ránu z&nbsp;pušky neslyšel, pátral by&nbsp;jistě po&nbsp;příčině neznámého, divného zvuku. Mnohem pravděpodobnější bylo, že&nbsp;se&nbsp;sem občas plavily čluny domorodců z&nbsp;protilehlého pobřeží, buď zahnány sem větry na&nbsp;svých pobřežních plavbách, anebo i&nbsp;úmyslně, snad na&nbsp;lov želv, jichž severozápadní břeh choval v&nbsp;některých ročních dobách takové množství.</span></p>
        <p class="chunk" data-nb-ref-number="28" data-nb-words="130" data-nb-chars="768"><span class="idea" data-nb-ref-number="28" id="idea28" data-nb-words="130" data-nb-chars="768">Ovšem že&nbsp;za&nbsp;všechna léta svého pobytu na&nbsp;ostrově&nbsp;– a&nbsp;toto byl už&nbsp;desátý rok&nbsp;– nepostřehl Robinson ani stínu známek po&nbsp;lidské přítomnosti. Z&nbsp;toho mohl jenom soudit, že&nbsp;divoši, jsou-li sem zahnáni, vystoupí vždy asi na&nbsp;nejzápadnějším, nebo vůbec nejbližším cípku ostrova, a&nbsp;pobudou jen, pokud musí, nevzdalujíce se&nbsp;snad vůbec od&nbsp;svých člunů. A&nbsp;přicházejí-li na&nbsp;lov želv, spokojí se&nbsp;jen chycením a&nbsp;naložením své kořisti, nemajíce jinak ani potřeby, ani touhy k&nbsp;prohlížení ostatní půdy. Podle toho záleželo by&nbsp;všechno nebezpečí v&nbsp;tom, že&nbsp;by&nbsp;mohl být jimi překvapen náhodou, kdyby jim sám vběhl do&nbsp;rukou v&nbsp;době jejich nuceného či&nbsp;dobrovolného pobytu na&nbsp;pobřeží ostrova. Anebo snad i&nbsp;v&nbsp;tom, že&nbsp;by&nbsp;byl některý člun někdy zahnán přímo někam poblíže jeho obvyklých míst pobytu.</span></p>
        <p class="chunk" data-nb-ref-number="29" data-nb-words="61" data-nb-chars="367"><span class="idea" data-nb-ref-number="29" id="idea29" data-nb-words="61" data-nb-chars="367">Tato úvaha přiměla ho&nbsp;k&nbsp;rozhodnutí, že&nbsp;zabezpečí svůj hrad tak, aby do&nbsp;něho mohl vklouznout co&nbsp;nejrychleji. Pustil se&nbsp;do&nbsp;práce a&nbsp;vylámal ze&nbsp;svého sklepa chodbu, až&nbsp;vyústila ven mimo ohradu v&nbsp;hustém křoví, a&nbsp;opatřil ji&nbsp;zvenčí pevnými dveřmi, a&nbsp;o&nbsp;kousek dále uvnitř druhými. Mohl je&nbsp;snadno zatarasit, ale mohl tudy vždy snadno nepozorovaně vklouznout anebo vyklouznout.</span></p>
        <p class="chunk" data-nb-ref-number="30" data-nb-words="107" data-nb-chars="654"><span class="idea" data-nb-ref-number="30" id="idea30" data-nb-words="107" data-nb-chars="654">Vnitřní ohradu zesílil pak tím, že&nbsp;ji&nbsp;propletl co&nbsp;nejhustěji, ale udělal do&nbsp;ní&nbsp;sedm otvorů, jež sice nedovolovaly vniknutí nepříteli, ale umožňovaly Robinsonovi, aby jich použil jako střílen. Měl mimo svoje ručnice sedm těžkých mušket z&nbsp;lodní výzbroje, jež byly určeny k&nbsp;obraně proti pirátům, a&nbsp;ty teď pečlivě nabil a&nbsp;vytvořil pro ně&nbsp;u&nbsp;svých střílen jakési úschovné budky, kde si&nbsp;umínil je&nbsp;pečlivě ošetřovat, aby byly stále pohotově, tak aby je&nbsp;při přepadení mohl ihned vypálit. Sliboval si&nbsp;od&nbsp;takovéto rychlé střelby, že&nbsp;nažene velmi důkladný strach i&nbsp;velmi početnému nepříteli. V&nbsp;každé budce choval proto malý džbánek s&nbsp;prachem a&nbsp;zásobu několika koulí.</span></p>
        <p class="chunk" data-nb-ref-number="31" data-nb-words="170" data-nb-chars="1044"><span class="idea" data-nb-ref-number="31" id="idea31" data-nb-words="170" data-nb-chars="1044">Nejlepší ochranu viděl však přece jen v&nbsp;nenalezitelnosti své ohrady. Nařezal nových odmladků a&nbsp;výhonků vrbovitého stromu, jehož k&nbsp;tomu užíval dosud, a&nbsp;posázel jimi všechna, i&nbsp;jen trochu přístupná místečka kolem své ohrady, a&nbsp;mezi nimi zasázel hojně popínavých lián a&nbsp;jiných plazivých a&nbsp;trnitých rostlin, takže mohl čekat, že&nbsp;nikomu nenapadne, aby zde v&nbsp;okolí hledal anebo i&nbsp;jen tušil lidské obydlí. A&nbsp;střežil se&nbsp;obcházet kolem domu, aby nezanechal stopy. Jediná stezka, které stále užíval, byla ovšem brzy důkladně vyšlapána a&nbsp;rozeznatelná přes bujný růst rostlin, které ji&nbsp;zarůstaly. Ale mohl spoléhat, že&nbsp;bude považována za&nbsp;stezku některého zvířete, tím spíše, že&nbsp;končila u&nbsp;skalní stěny, docela nepodezřelé, a&nbsp;přístupné jenom po&nbsp;žebříku, jejž choval, když vyšel z&nbsp;domu, v&nbsp;bezpečném úkrytu kousek odtud, v&nbsp;úzké štěrbině mezi stromy, tak zakrytý, že&nbsp;kdo o&nbsp;něm nevěděl, jistě by&nbsp;ho&nbsp;nenalezl. Byl-li doma, vytahoval žebřík na&nbsp;skalní výstupek a&nbsp;spouštěl jej pak dolů do&nbsp;zevní ohrady. Bylo téměř nemožno, aby kdo vnikl do&nbsp;ohrady, i&nbsp;kdyby ji&nbsp;nalezl.</span></p>
        <p class="chunk" data-nb-ref-number="32" data-nb-words="49" data-nb-chars="293"><span class="idea" data-nb-ref-number="32" id="idea32" data-nb-words="49" data-nb-chars="293">Tak vykonal vše, co&nbsp;si&nbsp;ke&nbsp;své ochraně mohl vymyslit, a&nbsp;cítil se&nbsp;pomalu znovu v&nbsp;poměrné bezpečnosti. Snad to&nbsp;byla pošetilost, ale osamělý ostrovan nalézal v&nbsp;těchto opevněních svého hradu útěchu a&nbsp;mohl klidně spát, aspoň když byl doma. Neboť na&nbsp;vycházkách zažíval stále ještě pocity lovné zvěře.</span></p>
        <p class="chunk" data-nb-ref-number="33" data-nb-words="188" data-nb-chars="1126"><span class="idea" data-nb-ref-number="33" id="idea33" data-nb-words="188" data-nb-chars="1126">Další opatření provedl pro své kozy a&nbsp;pro své obilí. Obojí rozdělil na&nbsp;několik míst tak, aby vypleněním jedné části nepřišel hned o&nbsp;všechno. Několik koz choval ovšem vždy v&nbsp;zevní ohradě svého hradu. Jiné v&nbsp;ohradě u&nbsp;své vily a&nbsp;ostatní stádo v&nbsp;hlavní ohradě v&nbsp;lese. Teď nalezl ještě jiná podobná místa a&nbsp;obehnal je&nbsp;rovněž plotem z&nbsp;vrboví, zasazuje prostě pruty vedle sebe, a&nbsp;když po&nbsp;nejbližším dešťovém období vyhnaly výhonky, propletl je&nbsp;mezi sebou v&nbsp;košinu, která rychle houstla a&nbsp;znovu a&nbsp;znovu proplétána a&nbsp;zpevněna podle potřeby novými větvemi a&nbsp;pruty vytvořila brzy neprostupnou ohradu. Ostatně mohl již spoléhat, že&nbsp;jeho zvířata, zvyklá na&nbsp;uzavřenost a&nbsp;hlavně na&nbsp;pohodlný přístřešek, jenž je&nbsp;chránil od&nbsp;dešťů, nebudou se&nbsp;příliš pokoušet o&nbsp;uniknutí proražením ohrady, zprvu nedosti spolehlivé. Uvedl tedy do&nbsp;každé nové ohrady jednu kozí rodinu a&nbsp;navštěvoval je&nbsp;všechny po&nbsp;pořádku. Plán se&nbsp;osvědčil a&nbsp;za dvě léta měl Robinson po&nbsp;lese pět velmi živě obsazených ohrad. Těšil se&nbsp;z&nbsp;toho nesmírně a&nbsp;nepomyslil, že&nbsp;tím vlastně jenom zvětšuje nebezpečí, že&nbsp;bude objeven, neboť místo jediné ohrady mohl jich teď nepřítel nalézt pět.</span></p>
        <p class="chunk" data-nb-ref-number="34" data-nb-words="141" data-nb-chars="815"><span class="idea" data-nb-ref-number="34" id="idea34" data-nb-words="141" data-nb-chars="815">Prozatím mu&nbsp;ovšem všechna tato zvířata neskýtala mnoho skutečného užitku; ale Robinson se&nbsp;nemohl zbavit myšlenky na&nbsp;bezmocné stáří, kdy nebude mít sil, aby chodil na&nbsp;lov, anebo na&nbsp;dobu, kdy mu&nbsp;střelivo dojde a&nbsp;on bude odkázán jenom na&nbsp;to, co&nbsp;bude mít v&nbsp;moci. Byla to&nbsp;ovšem trochu pošetilá obava, neboť jeho skutečné nezbytnosti mohly být dobře a&nbsp;spolehlivě obstarány několika zvířaty, která mohl chovat a&nbsp;choval nejen v&nbsp;zevní ohradě, ale i&nbsp;ve vnitřním dvorku svého domu, a&nbsp;na zásobní stádo myslit byl čas, až&nbsp;by&nbsp;se&nbsp;ukázala toho potřeba. Ale Robinson nebyl v&nbsp;náladě, aby si&nbsp;mohl ve&nbsp;všem počínat naprosto střízlivě, a&nbsp;myšlenka na&nbsp;jeho bohatství a&nbsp;zásobenost působily mu&nbsp;potěšení a&nbsp;skýtaly velikou posilu jeho mysli. Kdo nikdy nebyl sám, snad se&nbsp;tomu usměje&nbsp;– ale je&nbsp;lehko kritizovat z&nbsp;bezpečného zákoutí doma u&nbsp;kamen.</span></p>
        <p class="chunk" data-nb-ref-number="35" data-nb-words="349" data-nb-chars="2110"><span class="idea" data-nb-ref-number="35" id="idea35" data-nb-words="349" data-nb-chars="2110">Ano, Robinson se&nbsp;zabýval nějaký čas i&nbsp;myšlenkou na&nbsp;podzemní sklepení, kde by&nbsp;mohl chovat několik zvířat v&nbsp;naprostém bezpečí před plenícím nepřítelem. Ale zanechal toho a&nbsp;pustil se&nbsp;raději do&nbsp;jiného podniku, jenž mu&nbsp;napadl, když na&nbsp;vycházce k&nbsp;východnímu konci ostrova nalezl místo, které mu&nbsp;samo tuto myšlenku přivolalo. Nalezl tu&nbsp;náhodou velmi rozsáhlé ploché místo, téměř úplně volné, ale obklopené přirozenou houštinou stromů tak hustých, že&nbsp;tvořily již samy základ ohrady. A&nbsp;k&nbsp;tomu protékal rovinkou při jednom konci nevelký, zato ale čistý a&nbsp;stálý potůček. Robinson si&nbsp;umínil změnit toto místo také v&nbsp;ohradu, a&nbsp;to takovou, která sice vyhoví úplně svému účelu, ale tak, že&nbsp;žádný objevitel neuvidí, že&nbsp;to&nbsp;je&nbsp;umělá ohrada. Pustil se&nbsp;ihned do&nbsp;práce. Vrbovité stromy rostly i&nbsp;zde poblíž a&nbsp;brzy nasázel jich na&nbsp;okraji lesa tolik, že&nbsp;měl plot do&nbsp;měsíce téměř hotový. Dílo bylo velmi usnadňováno tím, že&nbsp;celé kusy obvodu byly zarostlé hustým rákosím, prorostlým hustě jakousi liánou s&nbsp;ostny a&nbsp;trny, o&nbsp;níž už&nbsp;věděl, že&nbsp;se&nbsp;jí&nbsp;kozy i&nbsp;jiná zvířata vyhýbají. Nasekal jí, co&nbsp;mohl, a&nbsp;zasázel na&nbsp;volných místech i&nbsp;tam, kde byl nucen přirozenou ohradu nahradit umělou. Vyznal se&nbsp;teď už&nbsp;znamenitě v&nbsp;stromech a&nbsp;keřích ostrova, a&nbsp;znal jich mnoho, kterých mohl s&nbsp;prospěchem použít k&nbsp;různým účelům. Zasázel tudíž na&nbsp;různých místech stromy palmy o&nbsp;ohromných listech, pod nimiž, jak věděl, kozy a&nbsp;ostatní zvěř nejraději hledají útulek v&nbsp;tropických lijácích, a&nbsp;pro dobu, nežli se&nbsp;řádně vyvinou, upravil umělé přístřešky z&nbsp;listů vějířové palmy, snaže se&nbsp;počínat si&nbsp;tak, aby vypadaly co&nbsp;možno nenápadně. Do&nbsp;takto upravené, velmi rozsáhlé a&nbsp;na pohled naprosto nenápadné ohrady uvedl dva mladé kozlíky a&nbsp;deset koz a&nbsp;docházel sem stále zdokonalovat a&nbsp;prohlížet plot, až&nbsp;docílil ohrady naprosto bezpečné, ale tak založené, že&nbsp;nikdo nemohl s&nbsp;jistotou rozpoznat její umělost. Byla to&nbsp;toliko uměle zdokonalená, původní, přirozeně hrazená louka.&nbsp;– Ovšem neopominul zasadit na&nbsp;rovince i&nbsp;co nejvíce různých křovin, jejichž listy kozy rády žraly.&nbsp;– A&nbsp;pak přenechal stádo svému osudu, docházeje jen občas, aby se&nbsp;přesvědčilo&nbsp;jeho zdaru a&nbsp;množení.</span></p>
        <p class="chunk" data-nb-ref-number="36" data-nb-words="126" data-nb-chars="777"><span class="idea" data-nb-ref-number="36" id="idea36" data-nb-words="126" data-nb-chars="777">Jestliže se&nbsp;však Robinson dovedl zabezpečit co&nbsp;nejdokonaleji proti vpádu plenitelů, nedovedl se&nbsp;přece zbavit tísnivých obav z&nbsp;možnosti, že&nbsp;může sám upadnout do&nbsp;rukou divochů, o&nbsp;jejichž divoké krutosti a&nbsp;lidojedství slyšel v&nbsp;Brazílii příšerné zprávy. Pobili, koho mohli dostat do&nbsp;rukou, a&nbsp;odvážili se&nbsp;s&nbsp;výsledkem i&nbsp;na četně obsazené lodě, nebylo-li mužstvo dosti opatrné při výstupu na&nbsp;zemi. Tato obava nutila ho&nbsp;sice, aby hledal u&nbsp;Boha častěji útočiště nežli dříve, leč nedálo se&nbsp;to&nbsp;již s&nbsp;tím vděčným a&nbsp;radostně bezpečným klidem jako dříve, a&nbsp;jaký podle vlastního Robinsonova mínění křesťanu správně náleží. Teď se&nbsp;modlil častěji, ale modlil se&nbsp;v&nbsp;strachu a&nbsp;v&nbsp;úzkosti duše a&nbsp;jeho modlitba nebyla již stálým díkučiněním, ale úpěnlivou prosbou o&nbsp;ochranu a&nbsp;záštitu před nebezpečím.</span></p>
        <p class="chunk" data-nb-ref-number="37" data-nb-words="70" data-nb-chars="409"><span class="idea" data-nb-ref-number="37" id="idea37" data-nb-words="70" data-nb-chars="409">Ze&nbsp;své zkušenosti mohl Robinson potvrdit, že&nbsp;pokoj a&nbsp;mír, vděčnost a&nbsp;spokojenost, láska a&nbsp;přátelství mnohem lépe k&nbsp;modlitbě nalaďují a&nbsp;ke skutečnému povznesení mysli k&nbsp;Bohu a&nbsp;k&nbsp;Věčnému Ideálu vedou nežli úzkost a&nbsp;strach. Nemohl pak již nikdy uvěřit, že&nbsp;by&nbsp;neštěstí a&nbsp;nemoc působily na&nbsp;ducha blahodárně, a&nbsp;tvrdil do&nbsp;smrti, že&nbsp;k&nbsp;poznání Boha nebyli lidé přivedeni bázní a&nbsp;strachem, ale vděčností a&nbsp;radostí duše.</span></p>
        <p class="chunk" data-nb-ref-number="38" data-nb-words="134" data-nb-chars="758"><span class="idea" data-nb-ref-number="38" id="idea38" data-nb-words="134" data-nb-chars="758">Za&nbsp;tohoto hledání vhodných míst pro svůj živý majetek dostal se&nbsp;Robinson jednou dále k&nbsp;západu a&nbsp;blíže k&nbsp;západnímu břehu nežli kdykoliv předtím. Vystoupil tam na&nbsp;vysokou skálu čnějící vzhůru nad lesem a&nbsp;rozhlížel se&nbsp;po&nbsp;moři. A&nbsp;tu se&nbsp;mu&nbsp;zdálo, že&nbsp;vidí v&nbsp;dáli člun. Naneštěstí neměl s&nbsp;sebou žádného z&nbsp;obou svých dalekohledů, neboť při své vycházce nepomýšlel, že&nbsp;by&nbsp;se&nbsp;mohl ocitnout u&nbsp;břehu anebo na&nbsp;podobné skále. Domnělé plavidlo bylo tak daleko, že&nbsp;si&nbsp;nebyl docela jist, třebas že&nbsp;zíral, až&nbsp;mu&nbsp;oči přecházely. Když už&nbsp;si&nbsp;byl jist, že&nbsp;aspoň teď již ničeho nevidí, sestoupil ze&nbsp;skály, ale umínil si, že&nbsp;již nikdy nevyjde bez menšího dalekohledu, právě tak jako nevychází bez pušky, nože a&nbsp;kompasu. A&nbsp;prozatím byl rozhodnut, že&nbsp;na&nbsp;domnělý člun nebude už&nbsp;myslit.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>