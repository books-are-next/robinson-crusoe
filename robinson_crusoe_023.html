<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIX">
    <meta name="apple-mobile-web-app-capable" content="yes">
    <title>XIX</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./robinson_crusoe_022.html">
    <link rel="next" href="./robinson_crusoe_024.html">
    <meta name="nb-order" content="22">
    <link rel="self" href="robinson_crusoe_023.html">
    <meta name="nb-identifier" content="defoe-robinson-crusoe-a8cbe88">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3117" data-nb-chars="18363">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIX</span></h1>
        <section>
          <p class="chunk" data-nb-ref-number="2" data-nb-words="32" data-nb-chars="176"><span class="idea" data-nb-ref-number="2" id="idea2" data-nb-words="32" data-nb-chars="176">„Pane, pane,“ volal Pátek, „jsou tu! Jsou tu!&nbsp;– Tam! Jedna&nbsp;– dvě, tři kanoe, jedna&nbsp;– dvě, tři!“ a&nbsp;ukazoval ven ke&nbsp;břehu. Divoši přistáli opět, a&nbsp;tentokráte velmi blízko obydlí.</span></p>
          <p class="chunk" data-nb-ref-number="3" data-nb-words="72" data-nb-chars="443"><span class="idea" data-nb-ref-number="3" id="idea3" data-nb-words="72" data-nb-chars="443">Okamžitě byly nabity zbraně k&nbsp;boji, ručnice nejhrubšími jeleními broky, muškety pěti velkými a&nbsp;dvěma malými kulemi, a&nbsp;tři pistole dvěma kulemi, a&nbsp;Robinson, vzav dalekohled, vyšplhal na&nbsp;svou rozhlednu nad domem. Opravdu ležely stranou na&nbsp;břehu prvního výběžku vpravo tři kanoe&nbsp;– a&nbsp;více než dvacet divochů se&nbsp;dvěma zajatci. Pátek prohlásil, že&nbsp;to&nbsp;nejsou jeho lidé, kteří nikdy nejezdí sem v&nbsp;tato místa, ale nepřátelé, ti, kteří sem přivezli jej.</span></p>
          <p class="chunk" data-nb-ref-number="4" data-nb-words="31" data-nb-chars="193"><span class="idea" data-nb-ref-number="4" id="idea4" data-nb-words="31" data-nb-chars="193">Rozhodnut k&nbsp;opuštění ostrova umínil si&nbsp;Robinson podniknout boj k&nbsp;zachránění nešťastných obětí. A&nbsp;Pátek na&nbsp;otázku, chce-li vyjít z&nbsp;ohrady a&nbsp;přepadnout je, přisvědčil a&nbsp;byl okamžitě hotov k&nbsp;boji.</span></p>
          <p class="chunk" data-nb-ref-number="5" data-nb-words="67" data-nb-chars="399"><span class="idea" data-nb-ref-number="5" id="idea5" data-nb-words="67" data-nb-chars="399">Ozbrojili se&nbsp;každý mušketou a&nbsp;ručnicí na&nbsp;levém rameni a&nbsp;mušketou v&nbsp;rukou. Robinson šavlí a&nbsp;dvěma, Pátek jednou pistolí v&nbsp;opasku, Pátek zato sekerou a&nbsp;nožem. Robinson měl láhev rumu a&nbsp;malý roh střeliva, Pátek velký roh prachu a&nbsp;větší vak kulí. Rychle chvátali lesem, oklikou asi půldruhého kilometru, aby mohli zátoku obejít v&nbsp;úkrytu lesa a&nbsp;dostali se&nbsp;na&nbsp;dostřel k&nbsp;lidojedům, nežli budou zpozorováni.</span></p>
          <p class="chunk" data-nb-ref-number="6" data-nb-words="164" data-nb-chars="1043"><span class="idea" data-nb-ref-number="6" id="idea6" data-nb-words="164" data-nb-chars="1043">Nežli ušli kus cesty, ochladl Robinson ve&nbsp;svém zápalu a&nbsp;skoro se&nbsp;zastavil. Rozpomněl se&nbsp;náhle na&nbsp;všechny své námitky, na&nbsp;všechny úvahy, které přece již tolikráte promyslil, na&nbsp;všechny důvody, které ho&nbsp;naučily považovat takovéto samovolné, násilné vměšování do&nbsp;domácích záležitostí zdejších kmenů za&nbsp;svévolné vraždění, a&nbsp;celý podnik nikoli za&nbsp;konání lidské povinnosti, ale za&nbsp;skutečný zločin, vyplynulý z&nbsp;ošklivé krvežíznivosti a&nbsp;z&nbsp;násilnictví, byť by&nbsp;se&nbsp;kryl nejkrásnější rouškou hrdinství a&nbsp;povinnosti. Ne, on&nbsp;k&nbsp;tomu neměl práva! Pátek ano, Pátek byl přirozeným nepřítelem&nbsp;– a&nbsp;mstil jenom, co&nbsp;na&nbsp;něm samém spácháno… Ale měl pak on, Robinson, právo ozbrojovat Pátka svými dokonalými zbraněmi v&nbsp;boji proti sobě rovným, a&nbsp;propůjčovat mu&nbsp;nadvládu, které by&nbsp;se&nbsp;v&nbsp;přirozených svých poměrech nikdy nedomohl? Nebylo to&nbsp;vše spíše nehezkou oklikou k&nbsp;obejití svědomí? Jako když někdo sám nechce vraždit, ale dá&nbsp;sokovu nepříteli zbraně, aby jej přepadl on? A&nbsp;myje si&nbsp;pak ruce v&nbsp;nevinnosti, sváděje svoji uspokojenou krvežíznivost na&nbsp;hlavu svého nástroje?</span></p>
          <p class="chunk" data-nb-ref-number="7" data-nb-words="83" data-nb-chars="474"><span class="idea" data-nb-ref-number="7" id="idea7" data-nb-words="83" data-nb-chars="474">Zastavil Pátka a&nbsp;řekl mu&nbsp;krátce: „Pátku, jsi křesťan, viď? Milujte nepřátele své!“&nbsp;– Pátek naň zíral v&nbsp;němém ustrnutí. Bylo jasno, že&nbsp;ihned pochopil celý dosah těchto slov. Pak řekl nejistě: „Ale ty, pane, sám jsi&nbsp;–“&nbsp;– „Ano, já&nbsp;sám jsem tě&nbsp;vyzval. Ale dejme pozor, abychom na&nbsp;sebe neuvrhli hřích rovný hříchu těchto divochů. Nemáme práva je&nbsp;pobíjet, pokud neublížili nám anebo našim. Ale jestliže jsou zajatci z&nbsp;tvého kmene, pak máš právo na&nbsp;jejich záchranu a&nbsp;já ti&nbsp;pomohu!“</span></p>
          <p class="chunk" data-nb-ref-number="8" data-nb-words="66" data-nb-chars="402"><span class="idea" data-nb-ref-number="8" id="idea8" data-nb-words="66" data-nb-chars="402">Chvátali dále, až&nbsp;Pátek stanul, kyna rukou. Blížili se&nbsp;okraji lesa směrem k&nbsp;divochům. Robinson chtěl postupovat opatrně dále, ale Pátek jej zadržel, postavil svoje pušky ke&nbsp;stromu a&nbsp;vklouzl do&nbsp;houští s&nbsp;obratností hada. Plížil se&nbsp;tak neviditelně a&nbsp;neslyšně, že&nbsp;ani Robinson, jenž jej viděl odcházet, neměl potuchy, kde je. Neozvalo se&nbsp;ani prasknutí větvičky, nekmitl se&nbsp;ani stín, nehnul se&nbsp;ani lístek.&nbsp;–</span></p>
          <p class="chunk" data-nb-ref-number="9" data-nb-words="56" data-nb-chars="295"><span class="idea" data-nb-ref-number="9" id="idea9" data-nb-words="56" data-nb-chars="295">Za&nbsp;chvíli se&nbsp;Pátek vrátil. Sděloval vzrušeně, že&nbsp;jsou to&nbsp;jeho nepřátelé, že&nbsp;sedí okolo ohně, jednoho zajatce že&nbsp;již jedí, a&nbsp;druhý že&nbsp;leží svázán na&nbsp;zemi. A&nbsp;že to&nbsp;je&nbsp;jeden z&nbsp;těch bílých vousatých mužů, kteří žijí u&nbsp;jeho kmene. A&nbsp;že to&nbsp;tedy nepřátelé přepadli jeho osadu a&nbsp;unesli tyto zajatce sem.</span></p>
          <p class="chunk" data-nb-ref-number="10" data-nb-words="20" data-nb-chars="133"><span class="idea" data-nb-ref-number="10" id="idea10" data-nb-words="20" data-nb-chars="133">Tato zpráva Robinsona hrozně rozčilila. Pouhá slova „bílý vousatý muž“ vzrušila jej do&nbsp;hloubi duše. Okamžitě bylo po&nbsp;všem rozmýšlení.</span></p>
          <p class="chunk" data-nb-ref-number="11" data-nb-words="22" data-nb-chars="145"><span class="idea" data-nb-ref-number="11" id="idea11" data-nb-words="22" data-nb-chars="145">Pátkovi, jenž čekal na&nbsp;rozhodnutí svého pána, stačil pouhý pokyn. Chopil se&nbsp;svých zbraní a&nbsp;šel rychle napřed, veda Robinsona nejsnadnější cestou.</span></p>
        </section>
        <section>
          <p class="chunk" data-nb-ref-number="12" data-nb-words="1" data-nb-chars="0"><span class="idea" data-nb-ref-number="12" id="idea12" data-nb-words="1" data-nb-chars="0"><img src="../Images/robinson_crusoe_120.jpg" alt=""></span></p>
        </section>
        <section>
          <p class="chunk" data-nb-ref-number="13" data-nb-words="55" data-nb-chars="295"><span class="idea" data-nb-ref-number="13" id="idea13" data-nb-words="55" data-nb-chars="295">Došli na&nbsp;kraj lesa a&nbsp;Pátek vedl cestou až&nbsp;na&nbsp;místo, kde musili z&nbsp;lesa ven. Ale mezi nimi a&nbsp;divochy rostlo tu&nbsp;ještě malé houští s&nbsp;několika stromy, asi padesát metrů od&nbsp;lesního kraje na&nbsp;malé vyvýšenině půdy. Opatrně dostali se&nbsp;vysokým býlím za&nbsp;tuto skupinu houští a&nbsp;k&nbsp;němu, až&nbsp;mohli hledět listím.</span></p>
          <p class="chunk" data-nb-ref-number="14" data-nb-words="37" data-nb-chars="207"><span class="idea" data-nb-ref-number="14" id="idea14" data-nb-words="37" data-nb-chars="207">Nesměli ztratit ani chvilečku. Divoši byli patrně hotovi se&nbsp;svou první obětí. Seděli klidně v&nbsp;kruhu okolo ohně a&nbsp;jeden cosi ukazoval. A&nbsp;dva z&nbsp;divochů se&nbsp;právě zdvihli a&nbsp;šli k&nbsp;místu, kde ležel svázaný běloch.</span></p>
          <p class="chunk" data-nb-ref-number="15" data-nb-words="32" data-nb-chars="181"><span class="idea" data-nb-ref-number="15" id="idea15" data-nb-words="32" data-nb-chars="181">„Učiň jako já!“ šeptl Robinson Pátkovi, a&nbsp;položil opatrně jednu mušketu a&nbsp;ručnici na&nbsp;zemi. „Nejdříve mušketu, pak ručnici, potom s&nbsp;mušketou ven na&nbsp;ně! Ty&nbsp;z&nbsp;levé, já&nbsp;z&nbsp;pravé strany!“</span></p>
          <p class="chunk" data-nb-ref-number="16" data-nb-words="28" data-nb-chars="161"><span class="idea" data-nb-ref-number="16" id="idea16" data-nb-words="28" data-nb-chars="161">Zaměřili a&nbsp;vystřelili. Robinsonův výstřel srazil tři divochy, z&nbsp;nichž jeden byl patrně na&nbsp;místě zabit, dva se&nbsp;hýbali. Pátek střelil lépe&nbsp;– zabil dva a&nbsp;ranil tři.</span></p>
          <p class="chunk" data-nb-ref-number="17" data-nb-words="65" data-nb-chars="405"><span class="idea" data-nb-ref-number="17" id="idea17" data-nb-words="65" data-nb-chars="405">Kdo vždycky stál jen za&nbsp;puškou, nemá potuchy, jak zařve zbraň, vypálená proti nám; a&nbsp;zde šlo o&nbsp;veliké muškety s&nbsp;dvoucentimetrovou hlavní a&nbsp;s&nbsp;ohromnou dávkou prachu! Po&nbsp;náhlých hromových ranách, zazněvších tak blízko, a&nbsp;po zkáze, kterou mezi nimi olověný příval způsobil, vyskočili divoši v&nbsp;smrtelném úleku a&nbsp;stáli strnule, hledajíce příčinu tohoto hrozného úkazu. Ani jeden nesáhl ve&nbsp;svém úděsu po&nbsp;zbrani.</span></p>
          <p class="chunk" data-nb-ref-number="18" data-nb-words="47" data-nb-chars="281"><span class="idea" data-nb-ref-number="18" id="idea18" data-nb-words="47" data-nb-chars="281">Ale tu&nbsp;již uchopili útočníci ručnice a&nbsp;nová salva srazila své oběti. Teď padli jen dva divoši, ale celé množství jich bylo poraněno mrakem rozlétlých velkých broků, někteří velmi těžce. Se&nbsp;strašlivým jekem hrůzy a&nbsp;zděšení vyskočili na&nbsp;útěk, a&nbsp;tři z&nbsp;nich klesli po&nbsp;několika skocích.</span></p>
          <p class="chunk" data-nb-ref-number="19" data-nb-words="39" data-nb-chars="221"><span class="idea" data-nb-ref-number="19" id="idea19" data-nb-words="39" data-nb-chars="221">„Teď na&nbsp;ně!“ vykřikl Robinson, a&nbsp;vyskočil s&nbsp;druhou mušketou v&nbsp;ruce. Jakmile je&nbsp;mohli divoši viděti, zařval Robinson z&nbsp;celé síly a&nbsp;Pátkův bojovný ryk přidal se&nbsp;s&nbsp;celou silou divošského hrdla. A&nbsp;oba běželi úprkem k&nbsp;zajatci.</span></p>
          <p class="chunk" data-nb-ref-number="20" data-nb-words="63" data-nb-chars="355"><span class="idea" data-nb-ref-number="20" id="idea20" data-nb-words="63" data-nb-chars="355">Oba kati strnuli při prvém výstřelu právě jako ostatní. A&nbsp;teď běželi k&nbsp;člunům. Tři jiní běželi těsně za&nbsp;nimi. „Do nich!“ ukázal Robinson Pátkovi, kvapě sám k&nbsp;zajatci. Pátek vystřelil na&nbsp;vzdálenost čtyřiceti metrů a&nbsp;zdálo se, že&nbsp;jich zabil všech pět, neboť se&nbsp;svalili všichni. Ale dva ihned zase vyskočili a&nbsp;běželi k&nbsp;člunu a&nbsp;jeden se&nbsp;potácel těžce za&nbsp;nimi.</span></p>
          <p class="chunk" data-nb-ref-number="21" data-nb-words="58" data-nb-chars="367"><span class="idea" data-nb-ref-number="21" id="idea21" data-nb-words="58" data-nb-chars="367">Robinson vytáhl nůž a&nbsp;přeřezal zajatcova pouta, tázaje se&nbsp;portugalsky, kým jest. Odpověděl latinsky: „Christianus, Hispanus.“ „Křesťan, Španěl.“ Robinson mu&nbsp;podal láhev s&nbsp;rumem, a&nbsp;kus chleba. Nebožák byl tak vysílen a&nbsp;utýrán nelidským spoutáním, že&nbsp;se&nbsp;mohl sotva hnout. Robinson mu&nbsp;dal jednu ze&nbsp;svých pistolí k&nbsp;obraně, kdyby byl ještě napaden, a&nbsp;obrátil se&nbsp;k&nbsp;bojišti.</span></p>
        </section>
        <section>
          <p class="chunk" data-nb-ref-number="22" data-nb-words="1" data-nb-chars="0"><span class="idea" data-nb-ref-number="22" id="idea22" data-nb-words="1" data-nb-chars="0"><img src="../Images/robinson_crusoe_121.jpg" alt=""></span></p>
        </section>
        <section>
          <p class="chunk" data-nb-ref-number="23" data-nb-words="162" data-nb-chars="976"><span class="idea" data-nb-ref-number="23" id="idea23" data-nb-words="162" data-nb-chars="976">Leč boj byl již vlastně rozhodnut. Zděšeni nenadálým útokem divoši většinou prchli, aniž měli kdy chopit se&nbsp;těch několika zbraní, které měli poblíž, a&nbsp;vrhli se&nbsp;ke&nbsp;svým člunům, aby je&nbsp;odtáhli na&nbsp;moře. To&nbsp;však teď nebylo tak snadnou věcí. Těžké lodice, ležící nyní, za&nbsp;počínajícího přílivu, vysoko na&nbsp;břehu, vyžadovaly mnohých rukou ve&nbsp;spořádané spolupráci, a&nbsp;rozčilení divoši nebyli jí&nbsp;dobře schopni. A&nbsp;Pátek dovedl znamenitě využít každé výhody. Přiběhl k&nbsp;Robinsonovi, a&nbsp;požádav o&nbsp;jeho mušketu, zaměřil znovu na&nbsp;divochy, kteří zaměstnáni loďkami, tvořili hustý houfec. Rána z&nbsp;muškety způsobila mezi nimi hroznou porážku, a&nbsp;i Pátkova pistole vyžádala si&nbsp;po&nbsp;oběti pro každou z&nbsp;obou koulí. Robinson chtěl na&nbsp;Pátka zavolat, aby již nestřílel, neboť bylo nutno zachovat si&nbsp;zbylé rány pro případ, že&nbsp;se&nbsp;divoši vzpamatují k&nbsp;útoku, ale bylo pozdě&nbsp;– a&nbsp;vtom se&nbsp;za&nbsp;ním ozvala rána. To&nbsp;Španěl, který se&nbsp;účinkem rumu rychle vzpamatoval, zasáhl do&nbsp;boje. Stál již a&nbsp;obrátil se&nbsp;k&nbsp;Robinsonovi.</span></p>
          <p class="chunk" data-nb-ref-number="24" data-nb-words="61" data-nb-chars="354"><span class="idea" data-nb-ref-number="24" id="idea24" data-nb-words="61" data-nb-chars="354">„Seňore&nbsp;– vuestra espada!“<a href="./resources/undefined">24</a> řekl, ukazuje na&nbsp;Robinsonovu šavli. Bezděky mu&nbsp;ji&nbsp;Robinson podal i&nbsp;se svou druhou pistolí. A&nbsp;Španěl, jehož se&nbsp;náhle zmocnila zuřivost, vrhl se&nbsp;na&nbsp;své vrahy. S&nbsp;vítězným rykem připojil se&nbsp;Pátek k&nbsp;útoku a&nbsp;divoši u&nbsp;nejbližší lodice byli vesměs pobiti, ačkoliv se&nbsp;již pokoušeli o&nbsp;odpor, zmocnivše se&nbsp;vesel a&nbsp;kopí zbylých ve&nbsp;člunu.</span></p>
          <p class="chunk" data-nb-ref-number="25" data-nb-words="253" data-nb-chars="1511"><span class="idea" data-nb-ref-number="25" id="idea25" data-nb-words="253" data-nb-chars="1511">Robinson, jenž zatím chvatně nabíjel odložené muškety, viděl, že&nbsp;by&nbsp;se&nbsp;věc mohla obrátit ve&nbsp;zlé, neboť beze střelných zbraní mohli by&nbsp;být přemoženi, kdyby se&nbsp;hlouček zbylých, snad vesměs raněných divochů zmohl na&nbsp;útok. Zavolal proto rozhodným hlasem, odvolávaje oba zuřivce zpět. Ale snad neslyšeli nebo nechtěli a&nbsp;vrhli se&nbsp;k&nbsp;druhé loďce. Rozhodl se&nbsp;tedy pomoci jim a&nbsp;běžel za&nbsp;nimi. A&nbsp;viděl, kterak se&nbsp;obrovský divoch postavil Španělovi, ozbrojen svým mohutným, dřevěným mečem. Španěl se&nbsp;držel znamenitě přes svoji slabost. Několik rozmachů šavlí a&nbsp;mečem&nbsp;– a&nbsp;pak náhle chopil divoch Španěla a&nbsp;svalili se&nbsp;v&nbsp;křížku. Leč nežli mohl Robinson přispět, vytáhl Španěl pistoli a&nbsp;zastřelil svého soka. Z&nbsp;ostatních byli dva skoleni již Pátkem a&nbsp;Španělem a&nbsp;zbylí ubíhali, pronásledováni Pátkem, jenž teď pouhou sekerou bojoval jako šílený. Divoši byli snad vesměs poraněni.&nbsp;– Španěl vzal jednu z&nbsp;nabitých pušek, vystřelil a&nbsp;poranil dva smrtelně nebo alespoň těžce. A&nbsp;ty Pátek srazil, nežli se&nbsp;mohli vzpamatovat.&nbsp;– Na&nbsp;bojišti nebylo již nikoho schopného boje kromě vítězů.&nbsp;– Ale třem divochům se&nbsp;zatím podařilo odrazit s&nbsp;nejvzdálenější a&nbsp;nejmenší lodicí a&nbsp;teď veslovali odtud. A&nbsp;jeden z&nbsp;raněných se&nbsp;náhle zdvihl, vrhl se&nbsp;do&nbsp;moře a&nbsp;ploval k&nbsp;nim. Byl jimi opravdu přijat a&nbsp;zachráněn. Ale Pátek uchopil jednu z&nbsp;nabitých zbraní a&nbsp;střelil za&nbsp;nimi. Náhodou však to&nbsp;byla brokovnice, a&nbsp;ač jistě střelil dobře, nebyl nikdo v&nbsp;loďce úplně sražen. Ani o&nbsp;nové ráně z&nbsp;muškety nebylo lze říci, zdali koho zabila nebo šlo-li jen o&nbsp;zranění.</span></p>
          <p class="chunk" data-nb-ref-number="26" data-nb-words="76" data-nb-chars="433"><span class="idea" data-nb-ref-number="26" id="idea26" data-nb-words="76" data-nb-chars="433">Pátek měl chuť pustit se&nbsp;za&nbsp;nimi s&nbsp;loďkou. A&nbsp;v&nbsp;pomyšlení, že&nbsp;by&nbsp;mohli donést zprávu svým krajanům a&nbsp;vrátit se&nbsp;se&nbsp;sty jiných, Robinson k&nbsp;tomu svolil. Druhá lodice byla divochy vytažena již také na&nbsp;vodu a&nbsp;jenom Španělův výstřel a&nbsp;Pátkovo zuřivé útočení zabránilo, že&nbsp;s&nbsp;ní divoši rovněž neujeli. Robinson nařídil Pátkovi, aby přinesl ostatní zbraně, které Španěl chvatně nabíjel, a&nbsp;sám vskočil do&nbsp;lodice, aby se&nbsp;podíval, jak je&nbsp;s&nbsp;vesly.</span></p>
        </section>
        <section>
          <p class="chunk" data-nb-ref-number="27" data-nb-words="1" data-nb-chars="0"><span class="idea" data-nb-ref-number="27" id="idea27" data-nb-words="1" data-nb-chars="0"><img src="../Images/robinson_crusoe_123.jpg" alt=""></span></p>
        </section>
        <section>
          <p class="chunk" data-nb-ref-number="28" data-nb-words="99" data-nb-chars="593"><span class="idea" data-nb-ref-number="28" id="idea28" data-nb-words="99" data-nb-chars="593">Ale ke&nbsp;svému překvapení nalezl ve&nbsp;člunu svázaného nahého člověka. Byl to&nbsp;indián a&nbsp;byl svázán tak, že&nbsp;mu&nbsp;byly natažené nohy zdviženy vzhůru a&nbsp;svázány provazem otočeným kolem šíje. Nešťastník byl ovinut provazem tak, že&nbsp;tělo, paže a&nbsp;nohy tvořily těsný balík. Robinson mu&nbsp;přeřezal pouta, ale ubožák byl strašlivým spoutáním tak zničen, že&nbsp;se&nbsp;nemohl ani hnout. Robinson zavolal na&nbsp;Pátka, aby přinesl láhev s&nbsp;rumem. Pátek přiběhl a&nbsp;podal láhev, kterou Robinson přitiskl zajatci ke&nbsp;rtům. Napil se&nbsp;dlouhým douškem, a&nbsp;otřásl se, jak mu&nbsp;silný nápoj projel nitrem. A&nbsp;hnul se, hledě po&nbsp;svých zachráncích.</span></p>
          <p class="chunk" data-nb-ref-number="29" data-nb-words="60" data-nb-chars="303"><span class="idea" data-nb-ref-number="29" id="idea29" data-nb-words="60" data-nb-chars="303">Náhle Pátek vykřikl a&nbsp;vrhl se&nbsp;k&nbsp;nešťastnému. Jásaje a&nbsp;volaje a&nbsp;pláče, objímal jej a&nbsp;líbal a&nbsp;hýčkal, a&nbsp;konečně ze&nbsp;sebe vypravil, že&nbsp;to&nbsp;je&nbsp;jeho otec. A&nbsp;pak si&nbsp;počínal jako šílený. Vyskočil z&nbsp;loďky, tančil a&nbsp;běhal kolem, a&nbsp;pak vskočil do&nbsp;lodi a&nbsp;objímal otce znovu a&nbsp;zase vyskočil a&nbsp;tančil a&nbsp;křičel a&nbsp;jásal.</span></p>
        </section>
        <section>
          <p class="chunk" data-nb-ref-number="30" data-nb-words="1" data-nb-chars="0"><span class="idea" data-nb-ref-number="30" id="idea30" data-nb-words="1" data-nb-chars="0"><img src="../Images/robinson_crusoe_124.jpg" alt=""></span></p>
        </section>
        <section>
          <p class="chunk" data-nb-ref-number="31" data-nb-words="19" data-nb-chars="111"><span class="idea" data-nb-ref-number="31" id="idea31" data-nb-words="19" data-nb-chars="111">Dojatý a&nbsp;rozechvělý Robinson ošetřil zatím ztýraného ubožáka. Dal mu&nbsp;znovu napít rumu a&nbsp;třel mu&nbsp;jím ztuhlé údy.</span></p>
          <p class="chunk" data-nb-ref-number="32" data-nb-words="126" data-nb-chars="750"><span class="idea" data-nb-ref-number="32" id="idea32" data-nb-words="126" data-nb-chars="750">Tato událost zdržela ovšem pronásledování, a&nbsp;když se&nbsp;konečně rozhlédli po&nbsp;uprchlé loďce, mínili, že&nbsp;ji&nbsp;uvidí v&nbsp;dáli na&nbsp;obzoru. Ale byla sotva kilometr daleko a&nbsp;patrně unášena proudem. Zranění divoši nebyli schopni zmoci proud v&nbsp;těžké lodici. A&nbsp;když k&nbsp;nim Robinson zaměřil dalekohled, viděl, že&nbsp;na&nbsp;lodi nikdo nevesluje.&nbsp;– Snad četné rány, v&nbsp;boji utržené, dokončily dílo. Bylo to&nbsp;jistě štěstí, a&nbsp;Robinson byl velmi spokojen, když Pátek později prohlásil, že&nbsp;podle směru, jímž loď jede, nevrátí se&nbsp;nikdy domů, neboť by&nbsp;musila jet opačně, protože vlast jeho nepřátel je&nbsp;odtud k&nbsp;západu, a&nbsp;divoši by&nbsp;byli musili přeplout hned u&nbsp;ostrova opačný proud, aby byli doneseni domů. Bylo patrno, že&nbsp;jsou buď mrtvi, nebo tak těžce raněni, že&nbsp;jsou neschopni veslovat.</span></p>
          <p class="chunk" data-nb-ref-number="33" data-nb-words="178" data-nb-chars="1009"><span class="idea" data-nb-ref-number="33" id="idea33" data-nb-words="178" data-nb-chars="1009">Pátek ošetřoval svého otce s&nbsp;dojemnou péčí a&nbsp;Robinson obrátil se&nbsp;k&nbsp;Španělovi, jenž po&nbsp;svém rozčilení klesl ve&nbsp;mdloby. Vzkřísiv ho&nbsp;a&nbsp;vzpamatovav, snažil se&nbsp;i&nbsp;jej posílit rumem. A&nbsp;náhle viděl, jak Pátek vyskočil a&nbsp;ubíhal k&nbsp;lesu. Byl to&nbsp;nejrychlejší běžec, jejž Robinson kdy viděl, a&nbsp;teď běžel jako šílený a&nbsp;ani se&nbsp;neobrátil na&nbsp;volání. Vrátil se&nbsp;za&nbsp;necelé půl hodiny, nesa velkou láhev a&nbsp;kabelu. Byla to&nbsp;voda a&nbsp;sušené ovoce. Všichni se&nbsp;napili, neboť byli žíznivi, ale oba zachránění žízní téměř umírali. Voda jim udělala mnohem lépe nežli rum, a&nbsp;zvláště Pátkův otec po&nbsp;ní&nbsp;doopravdy ožil a&nbsp;byl náhle ku&nbsp;podivu čilý, ač&nbsp;zřejmě k&nbsp;smrti unaven. Pátkův závodní běh byl docela na&nbsp;místě, neboť voda v&nbsp;potoce do&nbsp;zátoky ústícím byla dosud úplně slaná. Rovněž sušené ovoce a&nbsp;chléb přispěly vyhladovělým k&nbsp;zotavení. Španěl, jenž se&nbsp;v&nbsp;boji tak statečně choval, byl teď únavou téměř nehybný a&nbsp;ležel po&nbsp;prvním posílení se&nbsp;zavřenýma očima. Robinson mu&nbsp;tedy rovněž třel oteklé a&nbsp;pouty zraněné údy rumem a&nbsp;omyl ho&nbsp;opětovně vodou.</span></p>
          <p class="chunk" data-nb-ref-number="34" data-nb-words="106" data-nb-chars="585"><span class="idea" data-nb-ref-number="34" id="idea34" data-nb-words="106" data-nb-chars="585">Pak vzal Pátek Španěla do&nbsp;náručí, jako by&nbsp;to&nbsp;bylo dítě, a&nbsp;nesl jej k&nbsp;loďce. Silný chlapík šel s&nbsp;ním docela snadno. Posadil jej ke&nbsp;svému otci a&nbsp;zavolav na&nbsp;Robinsona, že&nbsp;se&nbsp;vrátí, chopil se&nbsp;vesla, a&nbsp;vesloval odtud s&nbsp;takovou rychlostí, že&nbsp;byl za&nbsp;chvíli v&nbsp;zátoce, kde loďku zavezl do&nbsp;bezpečného úkrytu. Pak přiběhl jako jelen zpět, uchopil zbraně, a&nbsp;složil je&nbsp;do&nbsp;druhé loďky, vhodil tam i&nbsp;rozházená vesla, a&nbsp;vyzval Robinsona ke&nbsp;vstupu. Příliv zatím tak stoupl, že&nbsp;bylo snadné s&nbsp;lodicí odrazit. Pátek dopravil Robinsona do&nbsp;zátoky a&nbsp;převezl jej přes ni&nbsp;a&nbsp;pak pomáhal novým soudruhům z&nbsp;loďky.</span></p>
          <p class="chunk" data-nb-ref-number="35" data-nb-words="163" data-nb-chars="963"><span class="idea" data-nb-ref-number="35" id="idea35" data-nb-words="163" data-nb-chars="963">Leč ti&nbsp;byli teď neschopni chůze. Udělali tedy Robinson s&nbsp;Pátkem z&nbsp;uťatých stromků a&nbsp;větví nosítka, použivše ke&nbsp;svázání řemenů pušek, a&nbsp;donesli své chráněnce jednoho po&nbsp;druhém k&nbsp;domu. Tam byla horší obtíž. Nebylo možno je&nbsp;přenést přes plot a&nbsp;zničit jej Robinson také nechtěl. Postavili jim tedy z&nbsp;plachet a&nbsp;tyček pěkný stan na&nbsp;kraji mýtinky, snesli tam slámu a&nbsp;pokrývky a&nbsp;vše, co&nbsp;mohlo posloužit k&nbsp;pohodlí, a&nbsp;uložili je&nbsp;tam. A&nbsp;když je&nbsp;prozatímně občerstvili tím, co&nbsp;domácnost skýtala, hlavně suchary a&nbsp;vínem, pustili se&nbsp;do&nbsp;přípravy řádného jídla. Pátek doběhl do&nbsp;nejbližší ohrady a&nbsp;přinesl mladou, polodorostlou kozu, kterou ihned upravil k&nbsp;pečení. Robinson nadojil mléka, kterého ihned podal svým hostům, osladiv je&nbsp;třtinovým cukrem; chutnalo jim jako nápoj z&nbsp;nebes. V&nbsp;kotli vařilo se&nbsp;nadrobno rozkrájené kozí a&nbsp;krocaní maso s&nbsp;rýží a&nbsp;s&nbsp;ječnými kroupami, a&nbsp;v&nbsp;druhém hrnku rovněž maso s&nbsp;bambusovou a&nbsp;kokosovou kapustou. A&nbsp;na peci pekly se&nbsp;kokosové a&nbsp;rýžové koláčky.</span></p>
          <p class="chunk" data-nb-ref-number="36" data-nb-words="75" data-nb-chars="449"><span class="idea" data-nb-ref-number="36" id="idea36" data-nb-words="75" data-nb-chars="449">Truhlice do&nbsp;stanu dopravená a&nbsp;umístěná mezi oběma loži sloužila za&nbsp;stůl a&nbsp;Pátek i&nbsp;Robinson posluhovali svým hostům, hledíce více na&nbsp;ně, nežli aby sami jedli. Neboť bylo radostí dívat se&nbsp;na&nbsp;nové druhy, kteří jedli s&nbsp;chutí lidí zachráněných v&nbsp;poslední chvíli neočekávaně od&nbsp;jisté, hrozné smrti a&nbsp;k&nbsp;tomu vyhladovělých dlouhým postem a&nbsp;útrapami zajetí. A&nbsp;silné, chutné jídlo bylo by&nbsp;chutnalo i&nbsp;zmlsanému a&nbsp;učinilo pro jejich úplné zotavení pravý zázrak.</span></p>
          <p class="chunk" data-nb-ref-number="37" data-nb-words="26" data-nb-chars="174"><span class="idea" data-nb-ref-number="37" id="idea37" data-nb-words="26" data-nb-chars="174">Když potom oba zachráněnci usnuli, a&nbsp;Robinson odpočíval, odešel neúnavný Pátek, aby přinesl zbraně zanechané v&nbsp;lodici a&nbsp;sesbíral nářadí a&nbsp;zbraně divochů zůstavené na&nbsp;bojišti.</span></p>
          <p class="chunk" data-nb-ref-number="38" data-nb-words="53" data-nb-chars="297"><span class="idea" data-nb-ref-number="38" id="idea38" data-nb-words="53" data-nb-chars="297">Té&nbsp;noci spal Robinson v&nbsp;domě a&nbsp;Pátek ve&nbsp;stanu u&nbsp;svého otce. Důkladná snídaně posílila hosty a&nbsp;Pátek šel, aby zahrabal mrtvé a&nbsp;zbytky jejich hostiny. Učinil to&nbsp;a&nbsp;zničil všechny stopy tak dokonale, že&nbsp;potom poznal Robinson toto místo jen podle výběžku a&nbsp;podle houštinky, z&nbsp;níž provedl s&nbsp;Pátkem útok.</span></p>
          <p class="chunk" data-nb-ref-number="39" data-nb-words="65" data-nb-chars="391"><span class="idea" data-nb-ref-number="39" id="idea39" data-nb-words="65" data-nb-chars="391">Pátkův otec i&nbsp;Španěl vyslovili názor, že&nbsp;se&nbsp;divoši nevrátí, i&nbsp;kdyby se&nbsp;dostali domů. Hrozné přepadení za&nbsp;hromu a&nbsp;blesku způsobilo mínění, že&nbsp;je&nbsp;ostrov osazen zlými duchy. Vyplývalo to&nbsp;z&nbsp;jejich zděšeného volání, když prchali po&nbsp;prvém ustrnutí. Španěl prohlásil, že&nbsp;jsou to&nbsp;jinak velmi stateční a&nbsp;bojovní lidé, a&nbsp;že jenom pověrčivý strach a&nbsp;hrůza pekelného hluku a&nbsp;ohně ochromila jejich srdce.</span></p>
          <p class="chunk" data-nb-ref-number="40" data-nb-words="546" data-nb-chars="3256"><span class="idea" data-nb-ref-number="40" id="idea40" data-nb-words="546" data-nb-chars="3256">Hovor šel obstojně, neboť Španěl mluvil již dobře řečí domorodců, mezi nimiž žil, a&nbsp;Pátek dělal tlumočníka mezi Robinsonem a&nbsp;oběma muži. Pátkův otec ujišťoval, že&nbsp;bude Robinson od&nbsp;jeho kmene dobře přijat. To&nbsp;potvrdil i&nbsp;Španěl, ale dodal, že&nbsp;věc je&nbsp;přece ne&nbsp;zcela jasná vzhledem k&nbsp;docela jiným okolnostem, za&nbsp;jakých by&nbsp;přišel Robinson, a&nbsp;za jakých přišli oni. Loď Španělova měla cestou neštěstí. Jela z&nbsp;La Platy do&nbsp;Havany s&nbsp;nákladem kožišin a&nbsp;stříbra. Cestou vzali na&nbsp;palubu pět Portugalců z&nbsp;rozbité lodi. Pak přišla bouře a&nbsp;jejich vlastní loď byla tak rychle rozbita, že&nbsp;se&nbsp;několik lodníků utopilo, a&nbsp;ostatní byli nuceni vrhnout se&nbsp;do&nbsp;člunů s&nbsp;takovou rychlostí, že&nbsp;mohli vzít sotva nejnutnější, nežli se&nbsp;jim loď potopí pod nohama. Ze&nbsp;dvou člunů převrhl se&nbsp;pak jeden, a&nbsp;to právě ten, kde bylo složeno, co&nbsp;se&nbsp;podařilo zachránit, neboť jej přetížili. Zbylý člun, v&nbsp;němž se&nbsp;nalézali Portugalci, tři španělští cestující, jeden lodní důstojník a&nbsp;čtyři lodníci, zachránil sice ještě pět z&nbsp;tonoucích, ale byli téměř bez zásob a&nbsp;neměli ani nejnutnějšího. Nežli se&nbsp;dostali ke&nbsp;břehu, byli téměř mrtvi žízní a&nbsp;hladem, a&nbsp;úplně bezmocní a&nbsp;jeden lodník zemřel. V&nbsp;lodi nebylo jediného cenného majetku mimo několik nožů za&nbsp;pásy lodníků a&nbsp;drobnosti v&nbsp;kapsách a&nbsp;několik zbraní, které však byly úplně nepotřebné, protože jim prach zkazila voda, a&nbsp;tak se&nbsp;nehodily k&nbsp;ničemu, nežli že&nbsp;použili zámků na&nbsp;křesadla a&nbsp;získali jimi dobrou vůli u&nbsp;divochů. A&nbsp;tak beze zbraní a&nbsp;bez nástrojů žili mezi divochy sice celkem volně, ale záviseli úplně od&nbsp;nich. Během času vydali se&nbsp;dva v&nbsp;kanoi na&nbsp;cestu, aby se&nbsp;pokusili zjednat spojení se&nbsp;zeměmi bělochů, ale podle došlé zprávy byli cestou zabiti od&nbsp;jiných kmenů.&nbsp;– Indiáni, kteří je&nbsp;zachránili, jednali s&nbsp;nimi velmi vlídně, dali jim chýše a&nbsp;nástroje a&nbsp;zbraně, jaké sami měli. A&nbsp;ti z&nbsp;nich, kteří se&nbsp;oženili s&nbsp;ženami domorodců, byli považováni za&nbsp;rovnocenné členy kmene. Šest lodníků to&nbsp;také učinilo, ostatní však nikoli, a&nbsp;bylo s&nbsp;nimi zacházeno jako s&nbsp;hosty. Byli to&nbsp;mimo lodníky vesměs vzdělaní lidé, kteří byli hrdí&nbsp;– ale tím bezmocnější, neboť nezvyklí sami pracovat, až&nbsp;na&nbsp;lodního důstojníka, jenž rovněž zůstal hostem. Byli tedy odkázáni na&nbsp;milost divochů a&nbsp;živi dosti bídně. A&nbsp;k&nbsp;tomu je&nbsp;divoši přes velkou pohostinnost přece vlastně střehli jmenovitě od&nbsp;nešťastného útěku obou lodníků a&nbsp;nepustili je, aby se&nbsp;vydali od&nbsp;nich v&nbsp;jejich pirogách. Po&nbsp;souši pak nebylo na&nbsp;odchod pomyšlení, neboť zázemí je&nbsp;tam samá nesmírná bažina, plná velmi divokých kmenů, skutečných to&nbsp;lesních divochů, kdežto kmen, u&nbsp;něhož žili, možno uznat za&nbsp;poměrně velmi vzdělaný a&nbsp;dobrý. A&nbsp;Španěl přiznal, že&nbsp;jen ti&nbsp;z&nbsp;nich, kteří vstoupili do&nbsp;kmene, žijí opravdu spokojeně, účastníce se&nbsp;života domorodců, kdežto ostatní účastní se&nbsp;sice také prací a&nbsp;hlavně rybolovu, ale jinak tráví život v&nbsp;netečnosti, v&nbsp;nekonečných debatách a&nbsp;neplodných poradách, které však končí vždy novou rozmrzelostí a&nbsp;zoufalstvím.&nbsp;– To&nbsp;ovšem neznělo slibně. A&nbsp;Španěl měl svoje obavy, zdali by&nbsp;Robinsonovy zbraně a&nbsp;ostatní majetek nevzbudily hrabivost kmene, který holé, bezmocné ubožáky vlídně přijal. Jak Pátek, tak Pátkův otec tomu sice horlivě odporovali, ale&nbsp;– Robinson i&nbsp;Španěl věděli něco o&nbsp;povaze lidí aspoň svého plemene v&nbsp;podobných okolnostech a&nbsp;neměli plnou důvěru v&nbsp;jejich ujišťování.</span></p>
          <hr>
          <p class="chunk" data-nb-ref-number="41" data-nb-words="7" data-nb-chars="29"><span class="idea" data-nb-ref-number="41" id="idea41" data-nb-words="7" data-nb-chars="29"><a href="./resources/undefined">24</a> Pane – váš meč! <em>Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>