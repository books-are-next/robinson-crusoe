<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>robinson_crusoe-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="robinson_crusoe-3" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_kapitola ParaOverride-1">II</p>
			<p class="MLP_text_bez1radku ParaOverride-1">V&#160;Londýně měl Robinson zvláštní štěstí. Seznámil se s&#160;kapitánem lodi, která obchodovala se Západní Afrikou. Bodrý muž vrátil se nedávno z&#160;cesty s&#160;velmi šťastným výsledkem a&#160;chystal se nastoupit novou, od níž si sliboval výdělek ještě větší. V&#160;dobré náladě nabídl Robinsonovi, s&#160;nímž se v&#160;hostinci při sklence znamenitě pobavil, aby jel s&#160;ním. Nabídl mu volnou stravu&#160;– za kterou mu může pomoci vést obchodní knihy&#160;– a&#160;vyzval ho, aby za všechny peníze, které bude moci sehnat, nakoupil různých levných tretek, které lze černochům v&#160;Africe prodat s&#160;tisíceronásobným výdělkem. Robinson věděl, že má jeho matka v&#160;Londýně příbuzné a&#160;podařilo se mu je nalézt a&#160;přimět, aby mu na cestu přispěli menší částkou peněz. Celkem měl tolik, že mohl opatřit malou zásobu nejlevnějších předmětů, přičemž mu jeho nový přítel mohl velmi prospěšně poradit i&#160;pomoci.</p>
			<p class="MLP_text ParaOverride-1">Cesta uplynula velmi šťastně. Kapitán ukázal se být opravdu velmi dobrým člověkem. Po celou cestu se neustále zabýval svým mladým chráněncem. Poučoval ho ve všem námořnictví a&#160;naučil ho základům námořního pozorování a&#160;počtářství, i&#160;řízení lodi. A&#160;tak se během této cesty stal z&#160;mladého dobrodruha obchodník i&#160;námořník. Chybělo mu jenom, že se mu nedostalo příležitosti, aby byl kdy opravdu pracoval jako námořník a&#160;začátečník. Měl sice celkový přehled, ale neměl zkušeností, kterých lze dosíci jenom vlastní námahou, zážitkem a&#160;prací.</p>
			<p class="MLP_text ParaOverride-1">S&#160;pomocí kapitánovou vyzískal za své zboží pět liber a&#160;devět uncí zlatého prachu<span class="CharOverride-1"><span id="footnote-006-backlink"><a class="_idFootnoteLink _idGenColorInherit" href="../Text/robinson_crusoe_006.xhtml#footnote-006">2</a></span></span>, které v&#160;Londýně prodal za tři sta guineí<span class="CharOverride-1"><span id="footnote-005-backlink"><a class="_idFootnoteLink _idGenColorInherit" href="../Text/robinson_crusoe_006.xhtml#footnote-005">3</a></span></span>. Jediným zlým následkem cesty, o&#160;němž Robinson věděl, bylo, že byl na této cestě trápen horečkami, vyvolanými tropickým vedrem guinejského pobřeží, kde většinu času strávili. Neboť mu již ani nenapadlo myslit na to, že ho tento nenadálý zdar jen tím více utvrdil v&#160;jeho domýšlivé pošetilosti. Chtělť se zprvu vrátit se svým ziskem&#160;– tři sta guineí znamenalo tehdy již opravdu slušný majetek&#160;– domů. Ale chvála a&#160;uznání, kterých se mu dostalo mezi novými známými v&#160;londýnském přístavu, vzbudily v&#160;něm touhu, aby návrat domů odložil až po příští cestě. Neboť když hned po prvé vyzískal tolik&#160;– jak veliké, skutečné bohatství přiveze domů po druhé, když má teď tolik do podniku? Pak bude všude, i&#160;doma, zcela jinak přijat a&#160;uvítán…</p>
			<p class="MLP_text ParaOverride-1">Nežli se však loď vypravila na novou cestu, zemřel náhle dobrý kapitán a&#160;velení převzal dosavadní kormidelník. Na radu kapitánovy vdovy&#160;– výborné, poctivé a&#160;zkušené ženy, vzal s&#160;sebou Robinson jenom za 100&#160;liber zboží, a&#160;ponechal zbytek svého majetku ve správě vdovy, která vedla v&#160;Londýně výnosný obchod. Ale ztrátou dobrého kapitána jako by byla loď ztratila i&#160;svoje štěstí. Když se ocitli v&#160;blízkosti Kanárských ostrovů, byli za jitřního úsvitu spatřeni marockým korzárem ze Saleh<span class="CharOverride-1"><span id="footnote-004-backlink"><a class="_idFootnoteLink _idGenColorInherit" href="../Text/robinson_crusoe_006.xhtml#footnote-004">4</a></span></span>. Loupežná loď rozepjala ihned všechny plachty a&#160;pustila se za kořistí. Ihned učiněno vše, co bylo možno, aby byla zvýšena rychlost lodi. Stěžně, ráhna i&#160;lanoví dostaly tolik plachet, kolik mohly unést. Ale ukázalo se brzy, že je loupežnická loď mnohem rychlejší a&#160;že není naděje na uniknutí. Nezbývalo nežli přichystat se k&#160;boji.</p>
			<p class="MLP_text ParaOverride-1">Na lodi bylo dvanáct děl, marocký korzár jich měl osmnáct. O&#160;třetí hodině odpolední byl již na dobrý dostřel. Naštěstí prozradil útočník příliš brzy, z&#160;které strany se chce k&#160;lodi přiblížit, a&#160;kapitán dal dopravit všechna děla na tuto stranu. Podařilo se mu opravdu obrátit se včas k&#160;útočníku bokem a&#160;vypálit naň všechna děla v&#160;jediné salvě. Snad z&#160;neumělosti, snad z&#160;přílišné horlivosti nezpůsobili mu však přílišné škody. Leč ani salva lupičova nepoškodila lodi valně a&#160;také z&#160;ručnic palba dvou set mužů, které měl lupič na palubě, neuškodila mužstvu, dobře se kryjícímu za lodním brlením<span class="CharOverride-1"><span id="footnote-003-backlink"><a class="_idFootnoteLink _idGenColorInherit" href="../Text/robinson_crusoe_006.xhtml#footnote-003">5</a></span></span>. Leč všechen jásot zmlkl, když korzár náhle zastavil, a&#160;s&#160;neobyčejnou obratností zajel kolem zádi na druhou stranu lodi. Nebylo času k&#160;přenosu děl, a&#160;za chvíli byla lupičská loď bok po boku nešťastné lodi. Téměř v&#160;jediném okamžiku bylo 60&#160;Turků na palubě, a&#160;jejich sekery a&#160;krátké, těžké šavle řádily v&#160;lanoví a&#160;provazoví lodi, vydávajíce ji bezmocně do rukou nepřítele.</p>
			<p class="MLP_text ParaOverride-1">Mužstvo lodi je sice uvítalo palbou z&#160;mušket a&#160;jinými zbraněmi, a&#160;také se jim po dvakráte podařilo vyčistit palubu od nepřátel. Leč, když tři lodníci padli a&#160;loď s&#160;přeřezanými lany byla nepříteli vydána na milost a&#160;nemilost, nezbývalo nežli se vzdát. Loď byla vyloupena a&#160;zajatci dopraveni do Saleh, přístavního města marockých „černochů“<span class="CharOverride-1"><span id="footnote-002-backlink"><a class="_idFootnoteLink _idGenColorInherit" href="../Text/robinson_crusoe_006.xhtml#footnote-002">6</a></span></span>.</p>
			<p class="MLP_text ParaOverride-1">Robinson vzbudil svým zjevem a&#160;chováním pozornost pirátského kapitána, a&#160;ten vzal si jej ke své vlastní službě, jako sluhu ve svém domě na pevnině. Když byl korzár na moři na výpravě, konal Robinson služby v&#160;zahradě domu, a&#160;když byla loď v&#160;přístavu, bylo jeho povinností spát v&#160;kapitánově kajutě a&#160;hlídat ji. A&#160;tak, ačkoliv Robinson neustal pomýšlet na útěk, uplynuly plné dva roky, aniž se k&#160;tomu ukázala nejmenší příležitost, nebo i&#160;jenom naděje. Věc byla tím nesnadnější, že byl sám, bez krajanů, že neměl nikoho, s&#160;kým by se byl mohl poradit a&#160;smluvit.</p>
			<p class="MLP_text ParaOverride-1">Po dvou letech se stalo, že loupežný kapitán z&#160;nějakého důvodu&#160;– snad z&#160;únavy, snad že se necítil plně zdravým&#160;– zůstal po delší dobu doma. Vyjížděl si však několikráte v&#160;týdnu v&#160;malé lodici na rybolov, a&#160;jako veslaře bral s&#160;sebou vždy Robinsona a&#160;mladého maurského hocha. Robinson ukázal se být obratným rybářem a&#160;Maur brzy dovolil, aby vyjížděl na rybolov bez něho, jen v&#160;průvodu jednoho jeho chudého příbuzného a&#160;mladého hocha.</p>
			<p class="MLP_text ParaOverride-1">Jednoho dne byl korzár na takovéto vyjížďce překvapen nenadálou mlhou, která úplně zahalila všechen rozhled. Nejen, že nebylo vidět zemi, asi hodinu cesty vzdálenou, ale mlha zhoustla tak, že bylo vidět sotva na konec lodi. Veslaři zmátli si brzy směr a&#160;nevědouce o&#160;tom, jezdili v&#160;nepravidelném kruhu. Tak strávili celý den a&#160;noc, a&#160;když se obzor s&#160;východem slunce vyjasnil, viděli, že jsou od země velmi daleko&#160;– sotva ještě na dohled. Vysíleni, vyhladovělí a&#160;zmoření žízní dostali se zpět, ale mohli děkovat jenom příznivému větru, který se včas obrátil, že nebyli zahnáni docela beznadějně na moře.</p>
			<p class="MLP_text ParaOverride-1">Korzár byl od té doby opatrnější. K&#160;rybolovu vydával se pak jenom ve velkém člunu, vzatém z&#160;lodi, na níž byl Robinson zajat. Byla to znamenitá lodice, a&#160;korzár ji dal ke své potřebě ještě upravit. Jeho lodní tesař&#160;– rovněž anglický otrok&#160;– zřídil v&#160;lodici krytou kabinu a&#160;polokrytou palubu, takže byl za kajutou volný prostor pro kormidelníka a&#160;řidiče velké plachty a&#160;před kajutou místo k&#160;ovládání ostatních plachet a&#160;lanoví.</p>
			<p class="MLP_text ParaOverride-1">Kabina byla úzká a&#160;malá, určená jenom pro kapitána a&#160;nanejvýše dva společníky. Byl v&#160;ní stolek a&#160;skříň k&#160;uložení potravin&#160;– chleba, rýže, kávy a&#160;podobného, čeho mohlo být zapotřebí při podobné nehodě, jakou zažil, a&#160;také hlavní lodnické nástroje a&#160;potřeby. V&#160;takto vypravené lodici vyjížděl si velitel nyní velmi často, a&#160;protože se Robinson za naší nehody velmi statečně držel, nenechal jej ani jednou doma. Lodice osvědčila se znamenitě a&#160;byla brzy známa jako nejlepší a&#160;nejrychlejší zábavní lodice v&#160;přístavu.</p>
			<p class="MLP_text ParaOverride-1">Jednoho dne pozval si pán na vyjížďku několik vznešených Maurů a&#160;nařídil již den předtím, aby byla lodice opatřena vším potřebným. Do lodice byla snesena zásoba dobrých jídel a&#160;tři brokovnice s&#160;potřebným střelivem, aby se mohli výletníci bavit střelbou ptáků. Leč ráno sdělil korzár Robinsonovi, že jeho přátelé toho dne nemohou a&#160;že je tudíž výlet odložen na druhý den. Aby tedy vyjel jako jindy sám s&#160;jeho příbuzným a&#160;s&#160;mladým Maurem nachytat dobrých ryb, protože jeho přátelé budou dnes u&#160;něho na večeři, aby mohli ráno co nejdříve vyjet.</p>
			<p class="MLP_text ParaOverride-1">Tato příhoda uvedla Robinsona v&#160;horečné rozčilení. Viděl v&#160;ní vítanou příležitost k&#160;pokusu o&#160;útěk. S&#160;přemáháním odpověděl klidně a&#160;nenápadně, že se přičiní, aby hosty svého pána co nejlépe uspokojil. A&#160;jakmile byl samoten, přikročil k&#160;provedení svého nápadu. Nevěděl, kam jej cesta zavede, a&#160;tak první, co mu napadlo, bylo, aby svoje zásoby co nejvíce rozmnožil. A&#160;možno-li i&#160;svoje zbraně.</p>
			<p class="MLP_text ParaOverride-1">Řekl svým druhům, že nemohou brát ze zásob určených k&#160;pohoštění pána a&#160;jeho přátel&#160;– ale že proto není potřebí, aby trpěli hlady. Aby tedy přinesli, co budou moci opatřit, aby se mohli mít také dobře. Přinesli po chvíli veliký koš sucharů, trochu jiného pečiva a&#160;jídel a&#160;velkou láhev rumu, těšíce se, že si udělají dobrý den. Velké, baňaté, úzkohrdlé džbány, určené pro zásobu pitné vody, byly naplněny již včera čerstvou vodou.</p>
			<p class="MLP_text ParaOverride-1">Robinson zatím využil volné chvíle, aby potají snesl do lodice, co nalezl vhodného a&#160;co mohl nenápadně odnést. Byly to mezi jiným dobrá sekera, pilka a&#160;kladivo. Uzřev veliký kus včelího vosku, aspoň 25&#160;kilogramů těžký, určený k&#160;dělání svíček, odnesl jej rovněž do lodice spolu s&#160;velkým klubkem nití na knoty. A&#160;také měděný kotlík a&#160;několik menších hrnků. Tu však přicházeli již oba jeho průvodci a&#160;Robinson je přijal, sedě lhostejně u&#160;kormidla.</p>
			<p class="MLP_text ParaOverride-1">Vida dobrou náladu svých druhů, obrátil se Robinson k&#160;Maurovi. </p>
			<p class="MLP_text ParaOverride-1">„Muleji,“ řekl mu, „pán má v&#160;kajutě pušky. Nemohl bys sehnat také trochu prachu a&#160;kulí, abychom mohli zastřelit několik alek<span class="CharOverride-1"><span id="footnote-001-backlink"><a class="_idFootnoteLink _idGenColorInherit" href="../Text/robinson_crusoe_006.xhtml#footnote-001">7</a></span></span>? Víš, že je pán velmi rád jí.“&#160;– Říkali tak velikým, kachnovitým mořským ptákům, které někdy potkávali na vlnách mimo přístav. „Je to všechno ve velké lodi.“</p>
			<p class="MLP_text ParaOverride-1">Mulej v&#160;tom viděl dobrý nápad. A&#160;opravdu přivlekl za chvíli veliký kožený pytlík a&#160;v&#160;něm asi půldruhého kilogramu prachu a&#160;asi tři kilogramy broků a&#160;trochu koulí.</p>
			<p class="MLP_text ParaOverride-1">„Vzal jsem toho hned víc, nebudu to aspoň musit tahat zítra,“ poznamenal na vysvětlenou&#160;– k&#160;tajné radosti Robinsonově. Ten věděl, že je na lodi již dosti prachu, neboť jej tam dopravil včera již sám, za dozoru pánova. A&#160;rovněž dobrá zásoba vína a&#160;pálenky v&#160;několika lahvích, jež byly spolu s&#160;jinými zásobami k&#160;výletu uloženy v&#160;kapitánově kabině mimo to, co bylo v&#160;lodi vždy pohotově k&#160;obyčejným vyjížďkám.</p>
			<p class="MLP_text ParaOverride-1">Tak zásobeni vydali se na cestu. Severovýchodní vítr působil Robinsonovi sice starosti, neboť mu nedovoloval vydat se k&#160;severu, kde by byl od stihatelů za těchto okolností rychle dohoněn. Ale pomyslil si, že všude bude lépe nežli v&#160;otroctví, a&#160;spoléhal, že to „nějak dopadne“. Této příležitosti nesměl zanedbat. A&#160;teď již zpět dobře nemohl. Kdyby kapitán přišel na to, jaké vykonal přípravy, pojal by podezření a&#160;jeho naděje byly by asi navždy zničeny.</p>
			<p class="MLP_text ParaOverride-1">A&#160;tak vypluli z&#160;přístavu a&#160;lovili nějaký čas přímo před ním, ale bez výsledku. Robinson zaměstnal své druhy řízením lodi a&#160;obsluhoval sám udice&#160;– aby je mohl vyhazovat bez návnady. A&#160;tak řekl za chvíli:</p>
			<p class="MLP_text ParaOverride-1">„Takhle to nepůjde&#160;– zde neberou! Jeďme trochu dál&#160;– takhle bychom se mohli vrátit s&#160;prázdnou!“</p>
			<p class="MLP_text ParaOverride-1">Mulej byl k&#160;tomu velmi ochoten a&#160;přitáhl plachtu. Z&#160;místa u&#160;kormidla ovládal i&#160;hlavní plachtu, jejíž spodní ráhno vyčnívalo přes kajutu daleko dozadu, jsouc řízeno provazy vedenými přes kladky na zadním okraji kajuty. Vyjeli tak asi 10&#160;kilometrů daleko od země. Tam Robinson požádal Muleje, aby upravil přední plachty tak, aby loď stála co možná na jednom místě, pod záminkou, že tomu lépe rozumí. Mulej předal kormidlo mladému Hurymu a&#160;šel na příď. Když pak stál vedle Robinsona, chopil ho Robinson znenadání zezadu a&#160;shodil ho do vody. Mulej se ovšem ihned zase vynořil, neboť plaval jako ryba, a&#160;zlobě se pro hloupý žert vyzýval Robinsona, aby mu pomohl zpět na loď. Ten však zatím vytáhl pušku, kterou měl ukrytu pod lávkou, a&#160;namířiv ji na Mulejovu hlavu, řekl s&#160;klidnou rozhodností:</p>
			<p class="MLP_text ParaOverride-1">„Ne, Muleji, buď rád, že jsi ve vodě. Pluj teď pěkně zpátky domů, pro tebe to neznamená nic velkého a&#160;moře je klidné. A&#160;měj se dobře a&#160;tvůj pán také. Já jedu domů. Odvážíš-li se přiblížit se, budu nucen tě zastřelit&#160;– a&#160;to bych nerad. Tak tedy už pluj a&#160;nezdržuj ani sebe, ani mne!“&#160;– Mulej naň hleděl chvíli nechápavě, pak se prostě obrátil a&#160;plul ze vší síly ke břehu.&#160;– Robinson se obrátil k&#160;malému Maurovi.&#160;– „Hury,“ řekl mu, „neboj se ničeho. Já jsem teď pánem lodi a&#160;kapitánem. Budeš-li mi věrný, udělám tě něčím velikým. Ale nebudeš-li mi přísahat při vousu Mohamedově, že mi budeš věrný, budu nucen tě utopit.“&#160;– Hoch se naň však šklebil docela upřímně a&#160;řekl, že ho to docela nic nemrzí a&#160;že s&#160;ním půjde rád, kam bude chtít. Měl totiž Robinsona opravdu rád a&#160;věděl, že mu neublíží.</p>
			<p class="MLP_text ParaOverride-1">Pokud byli na dohled Maura, jenž plaval ke břehu, plul Robinson plnými plachtami ven na širé moře, trochu k&#160;severozápadu, aby vzbudil domněnku, že směřuje k&#160;Gibraltaru, což byla jediná rozumná cesta. Ale Robinson věděl, že budou-li pronásledováni, budou hledáni tímto směrem. Proto, jakmile byl ubezpečen, že jsou Maurovi z&#160;dohledu, zaměřil přímo k&#160;jihu&#160;– neboť jistě jej nikdo nebude považovat za tak ztřeštěného, že by se vydal sám směrem k&#160;těmto nebezpečným končinám, kde na březích bydlely jenom divoké kmeny černochů a&#160;ještě divější zvířata.</p>
			<p class="MLP_text ParaOverride-1">Když objel kus cesty, zamířil k&#160;jihovýchodu, aby se dostal zemi nadohled. Vítr vál velmi dobře a&#160;tomuto směru příznivě a&#160;loď plula opravdu znamenitě. V&#160;noci se oba plavci střídali u&#160;kormidla a&#160;druhý den ke třetí hodině odpoledne byli již téměř sto padesát mil jižně od Saleh, daleko od končin, kam sahala přímá moc marockého sultána a&#160;kteréhokoliv jiného vládce. Přiblížili se k pobřeží, ale shledali je pusté a&#160;úplně liduprázdné. Lupičství otrokářských Maročanů zahnalo všechny černochy z&#160;těchto končin do bezpečnějších dálek. Leč Robinson bál se jak Maročanů, tak černochů a&#160;nemohl se odhodlat k&#160;přistání. A&#160;tak jel stále dál a&#160;dále, dokud byl příznivý vítr, totiž plných pět dní. Když se pak vítr obrátil k&#160;jihu, byl si Robinson jist, že už je mimo všechen dosah každé možné honby se strany korzárů ze Saleh, kteří, i&#160;kdyby byli jeli tímto směrem, jistě se již vzdali a&#160;vrátili. Přistál tedy u&#160;břehu a&#160;zakotvil proti ústí malé říčky. Neměl ovšem potuchy, v&#160;kterých místech a&#160;v&#160;které zeměpisné šířce se nalézá. Leč na břehu nebylo nikde živé duše. To však Robinsona nikterak ne­rmoutilo, neboť to jediné, po čem toužil, byla čerstvá voda.</p>
			<p class="MLP_text ParaOverride-1">K&#160;říčce dostali se s&#160;večerem a&#160;usnesli se, že se vydají na zemi, jakmile se setmí. Leč jakmile slunce zašlo, ozval se od břehu strašlivý řev, bučení a&#160;vytí divokých zvířat v&#160;takové směsici zvuků, že ani Robinson, ani ubohý, strachem se chvějící Maur neměli odvahy přiblížit se břehu. A&#160;Robinson uznal, že nápad, jít na břeh večer, byl tím nejhorším, co mohli provést. Ve dne měli svůj zrak&#160;– v&#160;noci měli dravci nad nimi mnohem větší převahu. A&#160;pak nevěděli, zdali by mohli dobře s&#160;lodí ke břehu a&#160;plavat v&#160;těchto neznámých vodách za noci, znamenalo vydávat se do milosti žralokům. </p>
			<p class="MLP_text ParaOverride-1">„Necháme toho, Hury,“ svoloval Robinson k&#160;prosbám Huryho. „Ale což, budou-li tu zítra lidé, kteří to s&#160;námi nebudou myslit o&#160;mnoho lépe nežli tito lvi?“&#160;– „Pak jim pošleme nějaké koule a&#160;ty je udělají běžet,“ smál se Hury. Za dobu více než dvouletého styku naučil se čilý Hury od Robinsona mnohem více anglicky nežli Robinson maursky.</p>
			<p class="MLP_text ParaOverride-1">Posilnili se douškem rumu a&#160;upevnivše kotvu, ulehli ke spánku. Ale nespali. Bylo patrno, že je okolí plné zvěře, o&#160;níž nedovedli nijak říci, je-li to neškodný dobytek, anebo smečka dravých šelem. Probděli noc a&#160;ráno se rozmýšleli, co dál. Na nebezpečný břeh se jim nechtělo&#160;– a&#160;jet dále nebylo rovněž radno, neboť měli již jen několik doušků vody. A&#160;nemohli vědět, kdy přijdou na novou říčku a&#160;zdali tam nebude ještě hůře a&#160;nebezpečněji. </p>
			<p class="MLP_text ParaOverride-1">„Já půjdu,“ rozhodl se Hury. „Vezmu džbán a&#160;půjdu!“&#160;– Na otázku, proč chce jít raději sám, nežli aby nechal jít Robinsona, odpověděl s&#160;veselou srdečností: „Když přijdou divoši, snědí mne a&#160;ty pryč. Kdybys šel ty, snědli by tebe a&#160;mne by pak chytili také!“&#160;– „Nuže, Hury, půjdeme raději oba a&#160;ubráníme se!“ odpověděl Robinson. Posilnili se sucharem a&#160;douškem rumu a&#160;veslovali s&#160;člunem co nejblíže ke břehu. A&#160;uvázavše si na záda po džbánu, každý s&#160;puškou v&#160;ruce brodili se na pevninu.</p>
			<p class="MLP_text ParaOverride-1">Robinson se neodvážil ztratit lodici z&#160;očí, aby nebyli zaskočeni od divochů. Ale Hury spěchal dále na břeh a&#160;zmizel v&#160;lese. Po chvíli slyšel Robinson výstřel a&#160;nevěděl, má-li chvátat na pomoc, či prchnout. Nežli se však mohl rozmyslit, uzřel vracejícího se Huryho. Avšak nebyl pronásledován&#160;– nesl cosi v&#160;rukou. Bylo to zvíře, které zastřelil. Trochu se podobalo zajíci, ale bylo větší a&#160;mělo delší nohy. A&#160;rozhodně slibovalo dobrou hostinu. A&#160;Hury sděloval, že nalezl dobrou vodu a&#160;že není nikde ani stopy po divoších.</p>
			<p class="MLP_text ParaOverride-1">Šli tedy spolu, naplnili své džbánky a&#160;vrátili se na loď. Ale nežli odjeli, zpozorovali, že jejich starost o&#160;vodu byla zbytečná. Jak moře s&#160;odlivem ustupovalo, viděli, že tok říčky tvoří dále do moře pokračující temnější pruh a&#160;velmi brzy byla v&#160;oněch místech úplně sladká a&#160;pitná voda. Byla to zkušenost, jež v&#160;budoucnosti mohla zmenšit jejich starosti. Naplnili si tedy vodou všechny baňky i&#160;všechny nádoby, jež na lodi měli, a&#160;nashromáždivše ještě hromadu suchého dříví, upekli si svého neznámého zajíce po divošském způsobu v&#160;rozpálené jámě, zabaleného do listí. Pak vzavše s&#160;sebou zásobu suchého dříví, vydali se na další cestu. </p>
			<p class="MLP_text ParaOverride-1">Robinson projel těmito končinami již na své předešlé cestě a&#160;věděl, že na Kanárské ostrovy nemůže být daleko. Ale neměl nástrojů ke změření zeměpisné šířky a&#160;také neznal přesně, kde ostrovy jsou. Proto byl nucen zanechat myšlenky na jejich hledání a&#160;jet dále nazdařbůh.</p>
			<p class="MLP_text ParaOverride-1">Doufali, že se konečně dostanou do míst, kde obchodují Ang­ličané, a&#160;že tam potkají nějakou anglickou loď. Podle všeho byli v&#160;území ležícím mezi Marokem a&#160;zemí domorodých států. Tam tehdy bydlila jenom divá zvířata. Černoši odtud vesměs prchli ze strachu před Maury dále k&#160;jihu a&#160;Mauři byli soustředěni severněji, kde se země snáze obdělávala a&#160;byla jejich státu blíž. A&#160;toto prázdné území hemžilo se zvěří a&#160;spoustou dravců. Mauři sem někdy zajížděli jenom na lov, vysílajíce sem výpravy o&#160;dvou až třech tisících lidí. Leč sotvakdy pustili se tak daleko k&#160;jihu, honíce otroky spíše hlouběji ve vnitrozemí. Pobřeží, kolem něhož jeli ještě přes 100&#160;mil k&#160;jihu, nejevilo nikde ani nejmenší stopy po lidském obydlí. </p>
			<p class="MLP_text ParaOverride-1">Potřeba pitné vody nutila je opětovně k&#160;přistávání. Jednoho dne zakotvili pod vysokým pobřežím. Chystali se vystoupit na břeh, když se náhle nedaleko nich zdvihlo cosi nad skalním balvanem. </p>
			<p class="MLP_text ParaOverride-1">„Pryč! Pryč odtud!“ vykřikl Hury, jenž měl bystřejší zrak. „Lev!“</p>
			<p class="MLP_text ParaOverride-1">Byl to opravdu lev. Veliké, dospělé zvíře. Snad se tu vyhříval na sluníčku a&#160;vyrušen hlukem přistání, zdvihl se, aby pohlédl na vetřelce. Zdálo se, že mu ani nenapadá, aby se nějak plašil. Spíše zvědavě hleděl na loďku a&#160;na oba mladíky, jako by nevěděl, co si o&#160;nich myslit. Robinson odrazil loď od břehu a&#160;vskočil do ní. Několik rázů veslem dopravilo je z&#160;nebezpečné blízkosti. Ale lev byl dle všeho opravdu zvědavý. Viděli jej, jak zvolna sestupuje ze skály dolů, až těsně k&#160;vodě&#160;– byl odliv a&#160;moře ustupovalo od břehu&#160;– jak vylézá na vlhký balvan a&#160;hledí na loď, zívaje a&#160;ukazuje veliké, bílé tesáky. </p>
			<p class="MLP_text ParaOverride-1">Robinson měl pušky vždy pohotově. Největší byla nabita dvěma kulemi, druhá rovněž, třetí pak pěti kulemi menšího kalibru. Vědomí, že mohou rychle odplout, dodalo mu odvahy k&#160;útoku.</p>
			<p class="MLP_text ParaOverride-1">Prvým výstřelem zasáhl lva do přední nohy. Zvíře vyskočilo, ale dopadnuvši na roztříštěnou nohu, upadlo a&#160;vztyčilo se, vyrážejíc strašlivý řev. Nežli bylo možno poznat, chce-li prchnout nebo útočit, střelil Robinson po druhé. Tentokráte zasáhl hlavu a&#160;viděl s&#160;radostí, jak se obrovské zvíře svalilo, a&#160;škubajíc sebou, rychle dodělalo.</p>
			<p class="MLP_text ParaOverride-1">Teď dostal i&#160;Hury odvahu. Přirazili ke břehu, nabili znovu ručnice, a&#160;zatím co Robinson stál na přídi připraven k&#160;výstřelu, vyskočil Hury s&#160;druhou puškou na břeh, přikročil až ke zvířeti a&#160;dorazil je ranou vypálenou přímo do ucha.</p>
			<p class="MLP_text ParaOverride-1">Za daných okolností litoval Robinson, že na zvíře vyplýtval tři rány. Mohli je potřebovat k&#160;vážnějším účelům. Hury si chtěl mermomocí vzít lví kůži s&#160;sebou. A&#160;po úvaze, že by jí snad mohli u&#160;černochů dobýt vážnosti, pustili se oba do práce. Hury ukázal se při tom o&#160;mnoho obratnějším a&#160;dokázal mnohem více nežli Robinson, který se o&#160;něco podobného nikdy nepokoušel. Potřebovali však k&#160;tomu téměř celý den, nežli kůži stáhli a&#160;napjali na střechu kajuty, kde ji slunce rychle vysušilo. Robinson jí chtěl potom použít jako ložní pokrývky, ale shledal, že ztvrdla jako prkno, a&#160;nevěda, co s&#160;ní počít, neboť v&#160;kabině páchla, ponechal ji na střeše.</p>
			<p class="MLP_text ParaOverride-1">Pluli opět plných dvanáct dní dále k&#160;jihovýchodu. Již dříve začali velmi šetřit se svými zásobami a&#160;teď šetřili ještě více. Odvažovali se na zemi, jenom když byli nuceni obnovit zásobu vody, a&#160;ne vždy měli štěstí ulovit i&#160;nějakou zvěřinu, neboť stříleli, jen když měli jistou ránu, a&#160;ulovené maso se v&#160;tropickém vedru velmi rychle kazilo, takže nebylo možno zásobit se jím. Lovili tedy neustále ryby, použí­vajíce masa za návnadu, a&#160;upravovali je na ohníčku rozdělaném v&#160;lodní přídi v&#160;měděném kotli.</p>
			<p class="MLP_text ParaOverride-1">Robinson věděl, že všechny evropské lodi plující do Guineje nebo do Východní Indie staví u&#160;Zeleného mysu a&#160;lodi směřující do Brazílie že zastavují u&#160;Kapverdských ostrovů. A&#160;tak sázel celé svoje štěstí na tuto naději, že nalezne bělošskou obchodní loď.</p>
			<p class="MLP_text ParaOverride-1">Dvanáctého dne této nové plavby viděli, že je pobřeží obydleno. Spatřili na břehu lidi, a&#160;přiblíživše se, viděli, že to jsou nazí černoši. Ale nepokoušeli se připlout k&#160;loďce&#160;– jenom ji sledovali, jdouce kus cesty po břehu anebo za ní hleděli z&#160;vyšších skalisek. Robinson dostal chuť vstoupit s&#160;nimi v&#160;styk. Ale ustrašené dohady Huryho zradily ho od této nebezpečné myšlenky. Přece však, když z&#160;posunků černochů, kteří běželi zároveň s&#160;lodí po břehu, usoudil, že jsou přátelského smýšlení, přiblížil se ke břehu tak daleko, aby se mohl dorozumět voláním. Černoši byli vesměs neozbrojeni, až na jediného, jenž byl ozbrojen dlouhým kopím. Robinson věděl, že domorodci dovedou touto zbraní metat do velké dálky a&#160;že zasahují svůj cíl s&#160;neuvěřitelnou přesností. Proto se neodvažoval příliš blízko, ačkoliv odliv a&#160;tvar břehu by to byl v&#160;těchto místech dovolil, ale naznačoval posunky, že by chtěl něco k&#160;jídlu. Ukazovali, aby zastavil, že něco přinesou. Stáhl tedy hlavní plachtu a&#160;postavil ostatní proti větru tak, aby loď stanula, a&#160;čekal. Dva z&#160;černochů rozběhli se od břehu do lesa, jenž začínal kousek od přílivové hranice. Vrátili se za dosti značnou dobu, nesouce různé věci v&#160;jakémsi košíku, zavěšeném na tyči, kterou nesli mezi sebou. Robinson ovšem nevěděl, co to je, ale byl odhodlán to přijmout. Neodvážil se však vstoupit k&#160;nim na břeh a&#160;zdálo se, že ani oni nemají mnoho chuti ke vzájemnému přiblížení. Ale byli to jistě velmi hodní lidé a&#160;dovedli si pomoci. Donesli své dary na místo, kde bylo pro člun velmi snadné přistát, a&#160;položivše vše na zemi, vzdálili se notný kus cesty, aby ukázali, že nechtějí a&#160;nemohou cizincům ublížit. Přistáli tudíž, odnesli dary na loď, a&#160;teprve když opět odrazili, přišli černoši znovu co nejblíže k&#160;vodě. Nemohouce se jim ničím jiným odvděčit, snažili se dát jim najevo svoji vděčnost aspoň posunky. Náhoda však chtěla, aby se jim mohli odvděčit opravdověji. Jak tak pluli podél břehu, dostali se černoši, kteří je po břehu pronásledovali, ke skalisku, tvořícímu malý výběžek. A&#160;náhle hnali se všichni s&#160;křikem zpět. Se skály se ozvalo zuřivé zařvání a&#160;na vyčnívajícím balvanu objevili se dva nádherní levharti. Černoši zmizeli jako kouzlem v&#160;křovinách, až na toho, jenž měl kopí. Ale levharti mu nevěnovali pozornosti. Jejich hněv byl probuzen lidmi na lodi. K&#160;Robinsonovu překvapení vrhla se veliká kočka do vody a&#160;plula s&#160;podivuhodnou rychlostí přímo k&#160;ní. Chopiv se pohotově pušky, vystřelil Robinson a&#160;zasáhl ji šťastně mezi oči. Vymrštila se prudkým vzmachem půlí těla z&#160;vody a&#160;klesla pak za křečovitých pohybů pod hladinu, barvíc vodu krví. Robinson s&#160;Hurym přiblížili se s&#160;lodí k&#160;ní a&#160;obratnému Hurymu se podařilo vhodit dodělávající šelmě na krk provaz dříve, nežli klesla pod vodu. Druhá šelma zatím zmizela za skalou v&#160;houštině.</p>
			<p class="MLP_text ParaOverride-1">Rozhlíželi se po černoších, ale neviděli jich nikde. Teprve za chvíli uzřeli toho, jenž měl kopí, jak se opatrně a&#160;ustrašeně zdvihá se země. Buď upadl, anebo se uleknutím vrhl na zemi při Robinsonově výstřelu. Na Robinsonovy konejšivé posunky přiblížil se černoch statečně ke břehu, a&#160;když mu Robinson hodil konec provazu, chopil se ho a&#160;volal na své druhy. Lodice poodjela a&#160;z&#160;lesa vycházely pomalu postavy domorodců. Vidouce, že jim nikdo nehodlá škodit, přiběhli a&#160;spojenými silami vytáhli zabité zvíře na břeh. Byl to nádherný levhart, krásně skvrnitý a&#160;velmi veliký, a&#160;černoši nad ním zatančili radostný vítězný tanec. Dáno jim na srozuměnou, že kořist patří jim a&#160;oni dávali svou vděčnost najevo radostnými posunky. Pustili se ihned do stahování zvířete a&#160;pomocí ostrých kusů dřev stáhli je v&#160;neuvěřitelně krátké době s&#160;dokonalou zručností. A&#160;pak k&#160;Robinsonovu podivu přinesli kůži na břeh a&#160;položili ji tam, vzdalujíce se s&#160;projevy úcty a&#160;naznačujíce, že patří šťastnému střelci. A&#160;nežli mohl Robinson dar vzít, viděl, že se ostatní rozdělili. Jedni běželi do lesa a&#160;z&#160;druhých jedni uvazovali tělo levharta na tyč a&#160;druzí dávali plavcům znamení, aby počkali, že bude přineseno další jídlo. Robinson naznačil, že potřebují vodu, ukazuje jim prázdný džbánek. A&#160;brzy přicházela celá řada černochů, mužů i&#160;žen, s&#160;košíky a&#160;nádobami. Postavili vše opět na břeh a&#160;vzdálili se. Vystoupivše na břeh, nalezli plavci veliké nádoby z&#160;pálené hlíny plné čerstvé vody, košíky se sušeným masem a&#160;jiné s&#160;ovocem, s&#160;obilím a&#160;s&#160;různými plodinami, kterých obdarovaní sice neznali, ale přece přijali. Vodu přelili pomocí džbánů do svých zásobních baněk a&#160;odjeli, potěšeni neméně nežli černoši.</p>
			<p class="MLP_text ParaOverride-1">Měli teď znamenitou zásobu ovoce, obilí, různých jedlých kořenů a&#160;hlíz, mezi nimiž hlavně ohromné vřetenovité kořeny, vypadající jako obrovská, metrová petržel, ale škrobnaté a&#160;po upečení podobné chutí spíše bramborům, a&#160;masa, které bylo v&#160;menších kouscích natvrdo usušeno, či spíše vyuzeno na slunci a&#160;v&#160;kouři. To mohlo vystačit na několik neděl&#160;– kdyby byli měli větší nádoby na vodu, kterou byli nuceni obnovovat vždy po týdnu nebo čtrnácti dnech. Tak pluli opět asi jedenáct dní, aniž se přiblížili pobřeží, až přijeli k&#160;dosti vysokému, skalnatému ostrovu, který opatrně zdaleka objeli. A&#160;tu napadlo Robinsonovi, že by to mohl být Zelený mys. Vyrazil tedy ještě dále na moře směrem k&#160;západu a&#160;opravdu spatřil zanedlouho před sebou v&#160;dálce, ale zřetelně, zemi. Ale nebylo snadné pustit se přímo k&#160;ní. Docházela jim voda&#160;–hledali právě, kde by ji doplnili, když je skalisko přimělo k&#160;obeplutí&#160;– a&#160;vítr se počínal tišit. Kdyby ulehl, byli v&#160;nebezpečí, že se nedostanou včas ani k&#160;ostrovům, ani zpět k&#160;zemi. A&#160;co tak Robinson seděl, rozmýšleje se, pod střechou kabiny, rozlehlo se náhle volání.</p>
			<p class="MLP_text ParaOverride-1">„Loď, pane, loď!“ křičel Hury. Ubohý hoch byl opravdu ulekán&#160;– myslil, že to jsou určitě jejich maročtí pronásledovatelé. To bylo ovšem nemožno, vždyť byli již dávno úplně mimo jejich dosah.</p>
			<p class="MLP_text ParaOverride-1">Vyskočiv z&#160;kabiny, viděl Robinson loď jasně a&#160;dosti blízko. Že ji neviděli dříve, stalo se jen tím, že hleděli po celou dobu toliko jedním směrem&#160;– k&#160;ostrovům Zeleného mysu. Byla to zcela patrně loď portugalská. A&#160;Robinson usoudil s&#160;úlevou srdce, že to není loď otrokářská, neboť nesměřovala ke břehům guinejským, ale spíše ke Kapverdám. Rychle rozhodnut, zatočil Robinson lodici opět směrem k&#160;ostrovům, doufaje, že se jim podaří dorozumět se s&#160;cizí lodí. Ale loď jela velmi rychle, hnána patrně lepším větrem v&#160;horních plachtách, nežli jaký mohl zachytit nízký stožár malé lodice. Dával tedy horlivě znamení, neustále sem a&#160;tam vytahuje a&#160;spouštěje kus vlající plachty na vrcholu stožáru. A&#160;konečně byli patrně zpozorováni, neboť loď začala křížit ráhna, zastavujíc tak svůj běh. Čekala patrně na volající. Ba po chvíli dokonce stahovala některé plachty. Tři hodiny potom byla lodice u&#160;korábu.</p>
			<p class="MLP_text ParaOverride-1">Již zdaleka volány z&#160;lodi dotazy&#160;– portugalsky, pak španělsky a&#160;francouzsky. Když však Robinson odpověděl anglicky, že nerozumí, ozval se mu jeden z&#160;lodníků, dle řeči patrně Skot, a&#160;Robinson sdělil, že je Angličan uprchlý z&#160;maurského zajetí. Byl vyzván, aby vystoupil na palubu, a&#160;byl se vším svým majetkem velmi vlídně přijat.</p>
			<hr class="HorizontalRule-1"/>
			<div class="_idFootnotes">
				<div id="footnote-006" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_006.xhtml#footnote-006-backlink">2</a>  1&#160;libra: 453,59&#160;g, 16&#160;uncí po 28,349&#160;g.</p>
				</div>
				<div id="footnote-005" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_006.xhtml#footnote-005-backlink">3</a>  1&#160;guinea: dříve skoro půldruhé libry, od r.&#160;1816 jenom 21&#160;šilinků, o&#160;šilink více nežli anglická libra.</p>
				</div>
				<div id="footnote-004" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_006.xhtml#footnote-004-backlink">4</a>  Marocké město proslulé pirátstvím. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-003" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_006.xhtml#footnote-003-backlink">5</a>  Zábradlí. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-002" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_006.xhtml#footnote-002-backlink">6</a> Tehdy se v Evropě mezi obyvateli Afriky mnoho nerozlišovalo. Byli to prostě „Mórové“. Tak i v Shakespearově „Othellu“ je tento Maurský Arab obvykle uváděn jako černoch, a&#160;slovo Maur – Mór, Mouřenín – německy Mohr – stalo se v&#160;ústech lidu souznačným s&#160;pojmem černocha. Avšak ani zde, jako v „Othellu“, nešlo o&#160;skutečné černochy, ale o&#160;Maury, Maročany původu arabského. Podobně donedávna byli všichni mohamedáni považováni za Turky, ač v&#160;Evropě byli téměř vesměs původu srbského, albánského nebo bulharsko-makedonského.</p>
				</div>
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_006.xhtml#footnote-001-backlink">7</a>  Severský mořský pták příbuzný rackovi. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>