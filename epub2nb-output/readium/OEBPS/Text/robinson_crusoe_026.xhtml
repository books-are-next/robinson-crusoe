<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>robinson_crusoe-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="robinson_crusoe-23" xml:lang="cs-CZ">
		<div class="_idGenObjectStyleOverride-1">
			<p id="_idParaDest-22" class="MLP_uroven2_kapitola ParaOverride-1">XXII</p>
			<p class="MLP_text_bez1radku ParaOverride-1">Cesta uplynula šťastně a&#160;11.&#160;června 1685 vstoupil Robinson jako padesátiletý muž na půdu své vlasti. Ovšem, jako téměř úplný cizinec.</p>
			<p class="MLP_text ParaOverride-1">Jeho otec i&#160;matka byli již dávno mrtvi, z&#160;celé rodiny žily jen jeho dvě sestry a&#160;dvě děti po starším bratru. Protože ho pokládali za mrtvého, rozdělili se o&#160;jeho dědický podíl a&#160;on neměl chuti jim jej teď brát. A&#160;tak byl téměř bez prostředků, neboť peníze z&#160;ostrova přivezené nestačily k&#160;založení existence.</p>
			<p class="MLP_text ParaOverride-1">Tu ale poznal, že je na světě dosud vděčnost. Kapitán, jemuž zachránil loď, a&#160;jenž byl spolumajitelem své lodi, svolal svoje obchodní společníky, a&#160;ti, poděkovavše Robinsonovi co nejlépe, darovali mu dvě stě liber šterlinků. Robinson odejel s&#160;těmito penězi do Lisabonu, aby pátral, co se stalo s&#160;jeho brazilským majetkem a&#160;s&#160;jeho společníkem. Starý jeho přítel kapitán žil dosud, jako starý vysloužilec, jenž se vzdal moře a&#160;odevzdal loď svému synu. Od něho zvěděl Robinson, že je jeho brazilský společník dosud živ a&#160;majetek že je jistě v&#160;pořádku. Neboť při zprávě o&#160;ztracení lodi a&#160;Robinsonově pravděpodobné smrti odevzdali jeho důvěrníci zprávu státnímu prokurátorovi. Kdyby se Robinson nevrátil, připadla by pozůstalost třetinou králi a&#160;dvěma třetinami klášteru Sv. Augustina pro misie mezi indiány. Přihlásí-li se však Robinson nebo jeho pravoplatný zplnomocněnec, bude mu celý majetek vrácen až na to, co snad již bylo použito a&#160;vydáno. Nemovitý majetek že je ve správě společníkově, který musí ročně dávat velmi přesné vyúčtování, takže žádná strana nemůže nic zpronevěřit, což však je náhodou při charakteru zúčastněných předem vyloučeno. Robinsonova poslední vůle, sdělaná před výpravou do Afriky, nevešla dosud v&#160;platnost, protože nebyla jeho smrt dosud ani prokázána, ani úmrtí úředně prohlášeno.</p>
			<p class="MLP_text ParaOverride-1">Ale Robinsonovi zplnomocněnci vyplatili univerzálnímu dědici, starému kapitánovi, výnos z&#160;prvých osmi let, což tehdy přijal. A&#160;je tudíž Robinsonovi dlužen čtyři sta sedmdesát portugalských dukátů ve zlatě. A&#160;chtěl mu hned sto šedesát dukátů vracet. Leč Robinson viděl, že to pro starého muže znamená v&#160;této době těžkou ránu. Ve vzpomínce na všechna dobrodiní, kterých se mu kdysi od kapitána dostalo, odmítl Robinson dluh přijmout a&#160;přijal jenom sto dukátů. Dal mu potvrzení na celý dluh a&#160;slíbil, že mu i&#160;to sto vrátí, jestliže se mu dostane jeho majetek opět zpět.&#160;– Staří přátelé se objali a&#160;plakali oba dojetím nad svou vzájemnou šlechetností a&#160;poctivostí.</p>
			<p class="MLP_text ParaOverride-1">S&#160;kapitánovou pomocí upravil Robinson svoje brazilské záležitosti písemně. A&#160;po sedmi měsících dostalo se mu vyúčtování dosavadního výtěžku z&#160;jeho majetku, z&#160;rukou a&#160;s&#160;dokumenty od obchodníků, pro něž tehdy měl jet do Afriky, od jeho společníka, od priora kláštera a&#160;od královského prokurátora. Současně doručeny mu čtyři tisíce čtyři sta jedenáct portugalských dukátů. Prior psal, že má u&#160;kláštera ještě osm set sedmdesát dva dukáty k&#160;dobru. Společník pak, když vyjádřil svou radost nad Robinsonovým zachráněním, podával zprávu o&#160;stavu plantáží, o&#160;zlepšeních a&#160;zveličeních, která provedl, a&#160;zval svého druha naléhavě k&#160;návštěvě. A&#160;posílal mu své přátelské dary: sedm jaguářích kůží, pět beden brazilských lahůdek a&#160;zvláštností a&#160;sto kusů neražených zlatých plechů, tvaru a&#160;váhy portugalských dukátů. Spolu jako podíl z&#160;posledního roku dvanáct set beden cukru a&#160;za zbytek částku ve zlatě.</p>
			<p class="MLP_text ParaOverride-1">Tak měl Robinson náhle více nežli pět tisíc liber šterlinků ve zlatě a&#160;krásné pozemky v&#160;Brazílii, které mu s&#160;jistotou a&#160;bez práce vynášely nadále přes tisíc liber šterlinků ročně.</p>
			<p class="MLP_text ParaOverride-1">Prvním jeho činem bylo, že starému kapitánovi vrátil jeho sto dukátů a&#160;učinil ho plnomocným příjemcem a&#160;kontrolorem svého ročního příjmu, za což mu přikázal sto dukátů ročně doživotního příjmu, a&#160;po jeho smrti jeho synovi rovněž doživotně padesát dukátů.</p>
			<p class="MLP_text ParaOverride-1">Své bývalé londýnské hospodyni poslal sto liber šterlinků a&#160;slib, že ji i&#160;dále každoročně bude podporovat. Rovněž poslal oběma svým sestrám po stu liber.&#160;– Převorovi brazilského kláštera poděkoval a&#160;ponechal dlužný obnos zčásti pro klášter, zčásti pro chudé.&#160;– Kupcům a&#160;prokurátorovi poděkoval a&#160;společníkovi poslal krásné dary na látkách, hedvábí a&#160;suknu pro něj a&#160;pro jeho paní i&#160;dvě dcery.</p>
			<p class="MLP_text ParaOverride-1">Spořádav své věci, vrátil se Robinson do Anglie, kde žil delší čas v&#160;domácnosti své staré přítelkyně. Pak dostal od lisabonského kapitána zprávu o&#160;nabídce synů jeho bývalých obchodních spojenců na koupi jeho podílu na plantáži. A&#160;zároveň obnos třiatřicet tisíc piastrů jako svůj další výnos. Robinson nabídku přijal a&#160;dostal dvaatřicet tisíc osm set španělských dukátů, při čemž zadržen obnos potřebný, aby sloužil jako nadační kapitál k&#160;vyplácení renty určené pro starého kapitána a&#160;jeho syna.</p>
			<p class="MLP_text ParaOverride-1">Robinson ujal se obou synů po svém bratru. Starší měl malé jmění, které Robinson svým odkazem rozmnožil. Mladšího vychoval na námořního kapitána a&#160;daroval mu později krásnou loď s&#160;celou výstrojí.&#160;– A&#160;později svedl tento statečný mladý muž starého Robinsona k&#160;novým dobrodružným cestám, neboť po letech počala se Robinsonova neklidná krev znovu hýbati. </p>
			<p class="MLP_text ParaOverride-1">Předtím se však Robinson v&#160;Anglii oženil a&#160;byl velmi spokojen. Měl dva syny a&#160;dceru. Když mu však později manželka zemřela, svolil k&#160;nabídce svého synovce kapitána a&#160;jel s&#160;ním do Východní Indie jako soukromý obchodník. Jeli kolem mysu Hornova a&#160;cestou se stavili na Robinsonově ostrově.</p>
			<p class="MLP_text ParaOverride-1">Zprávy nezněly zcela uspokojivě. Zanechaní zločinci ukázali se úplně hodnými kapitánova příkrého posouzení. Když přijeli španělští osadníci se svými indiánskými ženami a&#160;příslušníky, přijali je lodníci velmi zpupně a&#160;jenom jejich převaha uchránila Španěly a&#160;jejich lidi před násilím. Přijeli na štěstí v&#160;četném doprovodu svých domorodých přátel. Později došlo k&#160;narovnání, které však bylo porušeno, až konečně se Španělé zdvihli a&#160;své tyrany přemohli. Zachovali se k&#160;nim však velmi šlechetně a&#160;na konec spolu vycházeli docela dobře. Přenechali jim bývalé Robinsonovo sídliště a&#160;sami se usídlili na východě a&#160;na severu ostrova. Měli mnohé boje s&#160;lidojedy kmene, Pátkovu kmeni nepřátelského, neboť jejich vlastní přijatý kmen zanechal svých krvavých návštěv na ostrově a&#160;žil se svými bílými bratry v&#160;přátelství. Konečně však měl ostrov ode všech vpádů pokoj. Osadníci žili velmi spokojeně a&#160;uvítali Robinsona velmi srdečně a&#160;slavnostně.</p>
			<p class="MLP_text ParaOverride-1">Robinson jim rozdělil velký náklad nejrozmanitějších nástrojů, zbraní a&#160;potřeb, sestavený podle toho, co věděl, že by jemu samému bylo bývalo nejvítanějším a&#160;nejužitečnějším. Přivedl s&#160;sebou zároveň dva dobré řemeslníky odhodlané strávit na ostrově několik let pod ochranou Robinsonovou a&#160;pod zárukou přiměřeného zisku. Jeden byl velmi zručný kovář a&#160;druhý tesař, a&#160;oba svého druhu všeumělci.</p>
			<p class="MLP_text ParaOverride-1">Robinson rozdělil ostrov mezi osadníky, vyhradiv si vrchní majetkové právo.</p>
			<p class="MLP_text ParaOverride-1">Později poslal jim z&#160;Brazílie menší, tam zakoupenou trojstěžňovou loď s&#160;pěti dobrými kravami&#160;– tři byly březí&#160;– a&#160;býkem, a&#160;houfec ovcí a&#160;prasat k&#160;chovu. Spolu s&#160;hejnem drůbeže. </p>
			<p class="MLP_text ParaOverride-1">Osada žila spokojeně, prodělala hrozný útok tří set Karibů, ale s&#160;náhodnou pomocí vypuklé bouře odrazila útok a&#160;zničila je tak, že od té doby měla pokoj.</p>
			<p class="MLP_text ParaOverride-1">A&#160;Robinson vedl dlouho velmi spokojený, ale až do stáří pohnutý život.</p>
			<p class="MLP_obrazky_-12-12-"><img class="_idGenObjectAttribute-30" src="../Images/robinson_crusoe_139.jpg" alt=""/></p>
		</div>
</body>
</html>