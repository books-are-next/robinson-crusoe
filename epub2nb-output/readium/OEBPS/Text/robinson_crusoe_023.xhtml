<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>robinson_crusoe-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="robinson_crusoe-20" xml:lang="cs-CZ">
		<div class="_idGenObjectStyleOverride-1">
			<p id="_idParaDest-19" class="MLP_uroven2_kapitola ParaOverride-1">XIX</p>
			<p class="MLP_text_bez1radku ParaOverride-1">„Pane, pane,“ volal Pátek, „jsou tu! Jsou tu!&#160;– Tam! Jedna&#160;– dvě, tři kanoe, jedna&#160;– dvě, tři!“ a&#160;ukazoval ven ke břehu. Divoši přistáli opět, a&#160;tentokráte velmi blízko obydlí.</p>
			<p class="MLP_text ParaOverride-1">Okamžitě byly nabity zbraně k&#160;boji, ručnice nejhrubšími jeleními broky, muškety pěti velkými a&#160;dvěma malými kulemi, a&#160;tři pistole dvěma kulemi, a&#160;Robinson, vzav dalekohled, vyšplhal na svou rozhlednu nad domem. Opravdu ležely stranou na břehu prvního výběžku vpravo tři kanoe&#160;– a&#160;více než dvacet divochů se dvěma zajatci. Pátek prohlásil, že to nejsou jeho lidé, kteří nikdy nejezdí sem v&#160;tato místa, ale nepřátelé, ti, kteří sem přivezli jej.</p>
			<p class="MLP_text ParaOverride-1">Rozhodnut k&#160;opuštění ostrova umínil si Robinson podniknout boj k&#160;zachránění nešťastných obětí. A&#160;Pátek na otázku, chce-li vyjít z&#160;ohrady a&#160;přepadnout je, přisvědčil a&#160;byl okamžitě hotov k&#160;boji.</p>
			<p class="MLP_text ParaOverride-1">Ozbrojili se každý mušketou a&#160;ručnicí na levém rameni a&#160;mušketou v&#160;rukou. Robinson šavlí a&#160;dvěma, Pátek jednou pistolí v&#160;opasku, Pátek zato sekerou a&#160;nožem. Robinson měl láhev rumu a&#160;malý roh střeliva, Pátek velký roh prachu a&#160;větší vak kulí. Rychle chvátali lesem, oklikou asi půldruhého kilometru, aby mohli zátoku obejít v&#160;úkrytu lesa a&#160;dostali se na dostřel k&#160;lidojedům, nežli budou zpozorováni.</p>
			<p class="MLP_text ParaOverride-1">Nežli ušli kus cesty, ochladl Robinson ve svém zápalu a&#160;skoro se zastavil. Rozpomněl se náhle na všechny své námitky, na všechny úvahy, které přece již tolikráte promyslil, na všechny důvody, které ho naučily považovat takovéto samovolné, násilné vměšování do domácích záležitostí zdejších kmenů za svévolné vraždění, a&#160;celý podnik nikoli za konání lidské povinnosti, ale za skutečný zločin, vyplynulý z&#160;ošklivé krvežíznivosti a&#160;z&#160;násilnictví, byť by se kryl nejkrásnější rouškou hrdinství a&#160;povinnosti. Ne, on k&#160;tomu neměl práva! Pátek ano, Pátek byl přirozeným nepřítelem&#160;– a&#160;mstil jenom, co na něm samém spácháno… Ale měl pak on, Robinson, právo ozbrojovat Pátka svými dokonalými zbraněmi v&#160;boji proti sobě rovným, a&#160;propůjčovat mu nadvládu, které by se v&#160;přirozených svých poměrech nikdy nedomohl? Nebylo to vše spíše nehezkou oklikou k&#160;obejití svědomí? Jako když někdo sám nechce vraždit, ale dá sokovu nepříteli zbraně, aby jej přepadl on? A&#160;myje si pak ruce v&#160;nevinnosti, sváděje svoji uspokojenou krvežíznivost na hlavu svého nástroje?</p>
			<p class="MLP_text ParaOverride-1">Zastavil Pátka a&#160;řekl mu krátce: „Pátku, jsi křesťan, viď? Milujte nepřátele své!“&#160;– Pátek naň zíral v&#160;němém ustrnutí. Bylo jasno, že ihned pochopil celý dosah těchto slov. Pak řekl nejistě: „Ale ty, pane, sám jsi&#160;–“&#160;– „Ano, já sám jsem tě vyzval. Ale dejme pozor, abychom na sebe neuvrhli hřích rovný hříchu těchto divochů. Nemáme práva je pobíjet, pokud neublížili nám anebo našim. Ale jestliže jsou zajatci z&#160;tvého kmene, pak máš právo na jejich záchranu a&#160;já ti pomohu!“</p>
			<p class="MLP_text ParaOverride-1">Chvátali dále, až Pátek stanul, kyna rukou. Blížili se okraji lesa směrem k&#160;divochům. Robinson chtěl postupovat opatrně dále, ale Pátek jej zadržel, postavil svoje pušky ke stromu a&#160;vklouzl do houští s&#160;obratností hada. Plížil se tak neviditelně a&#160;neslyšně, že ani Robinson, jenž jej viděl odcházet, neměl potuchy, kde je. Neozvalo se ani prasknutí větvičky, nekmitl se ani stín, nehnul se ani lístek.&#160;–</p>
			<p class="MLP_text ParaOverride-1">Za chvíli se Pátek vrátil. Sděloval vzrušeně, že jsou to jeho nepřátelé, že sedí okolo ohně, jednoho zajatce že již jedí, a&#160;druhý že leží svázán na zemi. A&#160;že to je jeden z&#160;těch bílých vousatých mužů, kteří žijí u&#160;jeho kmene. A&#160;že to tedy nepřátelé přepadli jeho osadu a&#160;unesli tyto zajatce sem.</p>
			<p class="MLP_text ParaOverride-1">Tato zpráva Robinsona hrozně rozčilila. Pouhá slova „bílý vousatý muž“ vzrušila jej do hloubi duše. Okamžitě bylo po všem rozmýšlení.</p>
			<p class="MLP_text ParaOverride-1">Pátkovi, jenž čekal na rozhodnutí svého pána, stačil pouhý pokyn. Chopil se svých zbraní a&#160;šel rychle napřed, veda Robinsona nejsnadnější cestou. </p>
			<p class="MLP_obrazky_-12-12-"><img class="_idGenObjectAttribute-22" src="../Images/robinson_crusoe_120.jpg" alt=""/></p>
			<p class="MLP_text ParaOverride-1">Došli na kraj lesa a&#160;Pátek vedl cestou až na místo, kde musili z&#160;lesa ven. Ale mezi nimi a&#160;divochy rostlo tu ještě malé houští s&#160;několika stromy, asi padesát metrů od lesního kraje na malé vyvýšenině půdy. Opatrně dostali se vysokým býlím za tuto skupinu houští a&#160;k&#160;němu, až mohli hledět listím. </p>
			<p class="MLP_text ParaOverride-1">Nesměli ztratit ani chvilečku. Divoši byli patrně hotovi se svou první obětí. Seděli klidně v&#160;kruhu okolo ohně a&#160;jeden cosi ukazoval. A&#160;dva z&#160;divochů se právě zdvihli a&#160;šli k&#160;místu, kde ležel svázaný běloch.</p>
			<p class="MLP_text ParaOverride-1">„Učiň jako já!“ šeptl Robinson Pátkovi, a&#160;položil opatrně jednu mušketu a&#160;ručnici na zemi. „Nejdříve mušketu, pak ručnici, potom s&#160;mušketou ven na ně! Ty z&#160;levé, já z&#160;pravé strany!“</p>
			<p class="MLP_text ParaOverride-1">Zaměřili a&#160;vystřelili. Robinsonův výstřel srazil tři divochy, z&#160;nichž jeden byl patrně na místě zabit, dva se hýbali. Pátek střelil lépe&#160;– zabil dva a&#160;ranil tři. </p>
			<p class="MLP_text ParaOverride-1">Kdo vždycky stál jen za puškou, nemá potuchy, jak zařve zbraň, vypálená proti nám; a&#160;zde šlo o&#160;veliké muškety s&#160;dvoucentimetrovou hlavní a&#160;s&#160;ohromnou dávkou prachu! Po náhlých hromových ranách, zazněvších tak blízko, a&#160;po zkáze, kterou mezi nimi olověný příval způsobil, vyskočili divoši v&#160;smrtelném úleku a&#160;stáli strnule, hledajíce příčinu tohoto hrozného úkazu. Ani jeden nesáhl ve svém úděsu po zbrani. </p>
			<p class="MLP_text ParaOverride-1">Ale tu již uchopili útočníci ručnice a&#160;nová salva srazila své oběti. Teď padli jen dva divoši, ale celé množství jich bylo poraněno mrakem rozlétlých velkých broků, někteří velmi těžce. Se strašlivým jekem hrůzy a&#160;zděšení vyskočili na útěk, a&#160;tři z&#160;nich klesli po několika skocích. </p>
			<p class="MLP_text ParaOverride-1">„Teď na ně!“ vykřikl Robinson, a&#160;vyskočil s&#160;druhou mušketou v&#160;ruce. Jakmile je mohli divoši viděti, zařval Robinson z&#160;celé síly a&#160;Pátkův bojovný ryk přidal se s&#160;celou silou divošského hrdla. A&#160;oba běželi úprkem k&#160;zajatci.</p>
			<p class="MLP_text ParaOverride-1">Oba kati strnuli při prvém výstřelu právě jako ostatní. A&#160;teď běželi k&#160;člunům. Tři jiní běželi těsně za nimi. „Do nich!“ ukázal Robinson Pátkovi, kvapě sám k&#160;zajatci. Pátek vystřelil na vzdálenost čtyřiceti metrů a&#160;zdálo se, že jich zabil všech pět, neboť se svalili všichni. Ale dva ihned zase vyskočili a&#160;běželi k&#160;člunu a&#160;jeden se potácel těžce za nimi.</p>
			<p class="MLP_text ParaOverride-1">Robinson vytáhl nůž a&#160;přeřezal zajatcova pouta, tázaje se portugalsky, kým jest. Odpověděl latinsky: „Christianus, Hispanus.“ „Křesťan, Španěl.“ Robinson mu podal láhev s&#160;rumem, a&#160;kus chleba. Nebožák byl tak vysílen a&#160;utýrán nelidským spoutáním, že se mohl sotva hnout. Robinson mu dal jednu ze svých pistolí k&#160;obraně, kdyby byl ještě napaden, a&#160;obrátil se k&#160;bojišti.</p>
			<p class="MLP_obrazky_-12-12-"><span class="CharOverride-3"><img class="_idGenObjectAttribute-23" src="../Images/robinson_crusoe_121.jpg" alt=""/></span></p>
			<p class="MLP_text ParaOverride-1">Leč boj byl již vlastně rozhodnut. Zděšeni nenadálým útokem divoši většinou prchli, aniž měli kdy chopit se těch několika zbraní, které měli poblíž, a&#160;vrhli se ke svým člunům, aby je odtáhli na moře. To však teď nebylo tak snadnou věcí. Těžké lodice, ležící nyní, za počínajícího přílivu, vysoko na břehu, vyžadovaly mnohých rukou ve spořádané spolupráci, a&#160;rozčilení divoši nebyli jí dobře schopni. A&#160;Pátek dovedl znamenitě využít každé výhody. Přiběhl k&#160;Robinsonovi, a&#160;požádav o&#160;jeho mušketu, zaměřil znovu na divochy, kteří zaměstnáni loďkami, tvořili hustý houfec. Rána z&#160;muškety způsobila mezi nimi hroznou porážku, a&#160;i Pátkova pistole vyžádala si po oběti pro každou z&#160;obou koulí. Robinson chtěl na Pátka zavolat, aby již nestřílel, neboť bylo nutno zachovat si zbylé rány pro případ, že se divoši vzpamatují k&#160;útoku, ale bylo pozdě&#160;– a&#160;vtom se za ním ozvala rána. To Španěl, který se účinkem rumu rychle vzpamatoval, zasáhl do boje. Stál již a&#160;obrátil se k&#160;Robinsonovi.</p>
			<p class="MLP_text ParaOverride-1">„Seňore&#160;– vuestra espada!“<span class="CharOverride-1"><span id="footnote-023-backlink"><a class="_idFootnoteLink _idGenColorInherit" href="../Text/robinson_crusoe_023.xhtml#footnote-023">24</a></span></span> řekl, ukazuje na Robinsonovu šavli. Bezděky mu ji Robinson podal i&#160;se svou druhou pistolí. A&#160;Španěl, jehož se náhle zmocnila zuřivost, vrhl se na své vrahy. S&#160;vítězným rykem připojil se Pátek k&#160;útoku a&#160;divoši u&#160;nejbližší lodice byli vesměs pobiti, ačkoliv se již pokoušeli o&#160;odpor, zmocnivše se vesel a&#160;kopí zbylých ve člunu.</p>
			<p class="MLP_text ParaOverride-1">Robinson, jenž zatím chvatně nabíjel odložené muškety, viděl, že by se věc mohla obrátit ve zlé, neboť beze střelných zbraní mohli by být přemoženi, kdyby se hlouček zbylých, snad vesměs raněných divochů zmohl na útok. Zavolal proto rozhodným hlasem, odvolávaje oba zuřivce zpět. Ale snad neslyšeli nebo nechtěli a&#160;vrhli se k&#160;druhé loďce. Rozhodl se tedy pomoci jim a&#160;běžel za nimi. A&#160;viděl, kterak se obrovský divoch postavil Španělovi, ozbrojen svým mohutným, dřevěným mečem. Španěl se držel znamenitě přes svoji slabost. Několik rozmachů šavlí a&#160;mečem&#160;– a&#160;pak náhle chopil divoch Španěla a&#160;svalili se v&#160;křížku. Leč nežli mohl Robinson přispět, vytáhl Španěl pistoli a&#160;zastřelil svého soka. Z&#160;ostatních byli dva skoleni již Pátkem a&#160;Španělem a&#160;zbylí ubíhali, pronásledováni Pátkem, jenž teď pouhou sekerou bojoval jako šílený. Divoši byli snad vesměs poraněni.&#160;– Španěl vzal jednu z&#160;nabitých pušek, vystřelil a&#160;poranil dva smrtelně nebo alespoň těžce. A&#160;ty Pátek srazil, nežli se mohli vzpamatovat.&#160;– Na bojišti nebylo již nikoho schopného boje kromě vítězů.&#160;– Ale třem divochům se zatím podařilo odrazit s&#160;nejvzdálenější a&#160;nejmenší lodicí a&#160;teď veslovali odtud. A&#160;jeden z&#160;raněných se náhle zdvihl, vrhl se do moře a&#160;ploval k&#160;nim. Byl jimi opravdu přijat a&#160;zachráněn. Ale Pátek uchopil jednu z&#160;nabitých zbraní a&#160;střelil za nimi. Náhodou však to byla brokovnice, a&#160;ač jistě střelil dobře, nebyl nikdo v&#160;loďce úplně sražen. Ani o&#160;nové ráně z&#160;muškety nebylo lze říci, zdali koho zabila nebo šlo-li jen o&#160;zranění.</p>
			<p class="MLP_text ParaOverride-1">Pátek měl chuť pustit se za nimi s&#160;loďkou. A&#160;v&#160;pomyšlení, že by mohli donést zprávu svým krajanům a&#160;vrátit se se sty jiných, Robinson k&#160;tomu svolil. Druhá lodice byla divochy vytažena již také na vodu a&#160;jenom Španělův výstřel a&#160;Pátkovo zuřivé útočení zabránilo, že s&#160;ní divoši rovněž neujeli. Robinson nařídil Pátkovi, aby přinesl ostatní zbraně, které Španěl chvatně nabíjel, a&#160;sám vskočil do lodice, aby se podíval, jak je s&#160;vesly.</p>
			<p class="MLP_obrazky_-12-12-"><img class="_idGenObjectAttribute-24" src="../Images/robinson_crusoe_123.jpg" alt=""/></p>
			<p class="MLP_text ParaOverride-1">Ale ke svému překvapení nalezl ve člunu svázaného nahého člověka. Byl to indián a&#160;byl svázán tak, že mu byly natažené nohy zdviženy vzhůru a&#160;svázány provazem otočeným kolem šíje. Nešťastník byl ovinut provazem tak, že tělo, paže a&#160;nohy tvořily těsný balík. Robinson mu přeřezal pouta, ale ubožák byl strašlivým spoutáním tak zničen, že se nemohl ani hnout. Robinson zavolal na Pátka, aby přinesl láhev s&#160;rumem. Pátek přiběhl a&#160;podal láhev, kterou Robinson přitiskl zajatci ke rtům. Napil se dlouhým douškem, a&#160;otřásl se, jak mu silný nápoj projel nitrem. A&#160;hnul se, hledě po svých zachráncích.</p>
			<p class="MLP_text ParaOverride-1">Náhle Pátek vykřikl a&#160;vrhl se k&#160;nešťastnému. Jásaje a&#160;volaje a&#160;pláče, objímal jej a&#160;líbal a&#160;hýčkal, a&#160;konečně ze sebe vypravil, že to je jeho otec. A&#160;pak si počínal jako šílený. Vyskočil z&#160;loďky, tančil a&#160;běhal kolem, a&#160;pak vskočil do lodi a&#160;objímal otce znovu a&#160;zase vyskočil a&#160;tančil a&#160;křičel a&#160;jásal.</p>
			<p class="MLP_obrazky_-12-12-"><img class="_idGenObjectAttribute-25" src="../Images/robinson_crusoe_124.jpg" alt=""/></p>
			<p class="MLP_text ParaOverride-1">Dojatý a&#160;rozechvělý Robinson ošetřil zatím ztýraného ubožáka. Dal mu znovu napít rumu a&#160;třel mu jím ztuhlé údy. </p>
			<p class="MLP_text ParaOverride-1">Tato událost zdržela ovšem pronásledování, a&#160;když se konečně rozhlédli po uprchlé loďce, mínili, že ji uvidí v&#160;dáli na obzoru. Ale byla sotva kilometr daleko a&#160;patrně unášena proudem. Zranění divoši nebyli schopni zmoci proud v&#160;těžké lodici. A&#160;když k&#160;nim Robinson zaměřil dalekohled, viděl, že na lodi nikdo nevesluje.&#160;– Snad četné rány, v&#160;boji utržené, dokončily dílo. Bylo to jistě štěstí, a&#160;Robinson byl velmi spokojen, když Pátek později prohlásil, že podle směru, jímž loď jede, nevrátí se nikdy domů, neboť by musila jet opačně, protože vlast jeho nepřátel je odtud k&#160;západu, a&#160;divoši by byli musili přeplout hned u&#160;ostrova opačný proud, aby byli doneseni domů. Bylo patrno, že jsou buď mrtvi, nebo tak těžce raněni, že jsou neschopni veslovat.</p>
			<p class="MLP_text ParaOverride-1">Pátek ošetřoval svého otce s&#160;dojemnou péčí a&#160;Robinson obrátil se k&#160;Španělovi, jenž po svém rozčilení klesl ve mdloby. Vzkřísiv ho a&#160;vzpamatovav, snažil se i&#160;jej posílit rumem. A&#160;náhle viděl, jak Pátek vyskočil a&#160;ubíhal k&#160;lesu. Byl to nejrychlejší běžec, jejž Robinson kdy viděl, a&#160;teď běžel jako šílený a&#160;ani se neobrátil na volání. Vrátil se za necelé půl hodiny, nesa velkou láhev a&#160;kabelu. Byla to voda a&#160;sušené ovoce. Všichni se napili, neboť byli žíznivi, ale oba zachránění žízní téměř umírali. Voda jim udělala mnohem lépe nežli rum, a&#160;zvláště Pátkův otec po ní doopravdy ožil a&#160;byl náhle ku podivu čilý, ač zřejmě k&#160;smrti unaven. Pátkův závodní běh byl docela na místě, neboť voda v&#160;potoce do zátoky ústícím byla dosud úplně slaná. Rovněž sušené ovoce a&#160;chléb přispěly vyhladovělým k&#160;zotavení. Španěl, jenž se v&#160;boji tak statečně choval, byl teď únavou téměř nehybný a&#160;ležel po prvním posílení se zavřenýma očima. Robinson mu tedy rovněž třel oteklé a&#160;pouty zraněné údy rumem a&#160;omyl ho opětovně vodou.</p>
			<p class="MLP_text ParaOverride-1">Pak vzal Pátek Španěla do náručí, jako by to bylo dítě, a&#160;nesl jej k&#160;loďce. Silný chlapík šel s&#160;ním docela snadno. Posadil jej ke svému otci a&#160;zavolav na Robinsona, že se vrátí, chopil se vesla, a&#160;vesloval odtud s&#160;takovou rychlostí, že byl za chvíli v&#160;zátoce, kde loďku zavezl do bezpečného úkrytu. Pak přiběhl jako jelen zpět, uchopil zbraně, a&#160;složil je do druhé loďky, vhodil tam i&#160;rozházená vesla, a&#160;vyzval Robinsona ke vstupu. Příliv zatím tak stoupl, že bylo snadné s&#160;lodicí odrazit. Pátek dopravil Robinsona do zátoky a&#160;převezl jej přes ni a&#160;pak pomáhal novým soudruhům z&#160;loďky.</p>
			<p class="MLP_text ParaOverride-1">Leč ti byli teď neschopni chůze. Udělali tedy Robinson s Pátkem z&#160;uťatých stromků a&#160;větví nosítka, použivše ke svázání řemenů pušek, a&#160;donesli své chráněnce jednoho po druhém k&#160;domu. Tam byla horší obtíž. Nebylo možno je přenést přes plot a&#160;zničit jej Robinson také nechtěl. Postavili jim tedy z&#160;plachet a&#160;tyček pěkný stan na kraji mýtinky, snesli tam slámu a&#160;pokrývky a&#160;vše, co mohlo posloužit k&#160;pohodlí, a&#160;uložili je tam. A&#160;když je prozatímně občerstvili tím, co domácnost skýtala, hlavně suchary a&#160;vínem, pustili se do přípravy řádného jídla. Pátek doběhl do nejbližší ohrady a&#160;přinesl mladou, polodorostlou kozu, kterou ihned upravil k&#160;pečení. Robinson nadojil mléka, kterého ihned podal svým hostům, osladiv je třtinovým cukrem; chutnalo jim jako nápoj z&#160;nebes. V&#160;kotli vařilo se nadrobno rozkrájené kozí a&#160;krocaní maso s&#160;rýží a&#160;s&#160;ječnými kroupami, a&#160;v&#160;druhém hrnku rovněž maso s&#160;bambusovou a&#160;kokosovou kapustou. A&#160;na peci pekly se kokosové a&#160;rýžové koláčky. </p>
			<p class="MLP_text ParaOverride-1">Truhlice do stanu dopravená a&#160;umístěná mezi oběma loži sloužila za stůl a&#160;Pátek i&#160;Robinson posluhovali svým hostům, hledíce více na ně, nežli aby sami jedli. Neboť bylo radostí dívat se na nové druhy, kteří jedli s&#160;chutí lidí zachráněných v&#160;poslední chvíli neočekávaně od jisté, hrozné smrti a&#160;k&#160;tomu vyhladovělých dlouhým postem a&#160;útrapami zajetí. A&#160;silné, chutné jídlo bylo by chutnalo i&#160;zmlsanému a&#160;učinilo pro jejich úplné zotavení pravý zázrak.</p>
			<p class="MLP_text ParaOverride-1">Když potom oba zachráněnci usnuli, a&#160;Robinson odpočíval, odešel neúnavný Pátek, aby přinesl zbraně zanechané v&#160;lodici a&#160;sesbíral nářadí a&#160;zbraně divochů zůstavené na bojišti.</p>
			<p class="MLP_text ParaOverride-1">Té noci spal Robinson v&#160;domě a&#160;Pátek ve stanu u&#160;svého otce. Důkladná snídaně posílila hosty a&#160;Pátek šel, aby zahrabal mrtvé a&#160;zbytky jejich hostiny. Učinil to a&#160;zničil všechny stopy tak dokonale, že potom poznal Robinson toto místo jen podle výběžku a&#160;podle houštinky, z&#160;níž provedl s&#160;Pátkem útok.</p>
			<p class="MLP_text ParaOverride-1">Pátkův otec i&#160;Španěl vyslovili názor, že se divoši nevrátí, i&#160;kdyby se dostali domů. Hrozné přepadení za hromu a&#160;blesku způsobilo mínění, že je ostrov osazen zlými duchy. Vyplývalo to z&#160;jejich zděšeného volání, když prchali po prvém ustrnutí. Španěl prohlásil, že jsou to jinak velmi stateční a&#160;bojovní lidé, a&#160;že jenom pověrčivý strach a&#160;hrůza pekelného hluku a&#160;ohně ochromila jejich srdce.</p>
			<p class="MLP_text ParaOverride-1">Hovor šel obstojně, neboť Španěl mluvil již dobře řečí domorodců, mezi nimiž žil, a&#160;Pátek dělal tlumočníka mezi Robinsonem a&#160;oběma muži. Pátkův otec ujišťoval, že bude Robinson od jeho kmene dobře přijat. To potvrdil i&#160;Španěl, ale dodal, že věc je přece ne zcela jasná vzhledem k&#160;docela jiným okolnostem, za jakých by přišel Robinson, a&#160;za jakých přišli oni. Loď Španělova měla cestou neštěstí. Jela z&#160;La Platy do Havany s&#160;nákladem kožišin a&#160;stříbra. Cestou vzali na palubu pět Portugalců z&#160;rozbité lodi. Pak přišla bouře a&#160;jejich vlastní loď byla tak rychle rozbita, že se několik lodníků utopilo, a&#160;ostatní byli nuceni vrhnout se do člunů s&#160;takovou rychlostí, že mohli vzít sotva nejnutnější, nežli se jim loď potopí pod nohama. Ze dvou člunů převrhl se pak jeden, a&#160;to právě ten, kde bylo složeno, co se podařilo zachránit, neboť jej přetížili. Zbylý člun, v&#160;němž se nalézali Portugalci, tři španělští cestující, jeden lodní důstojník a&#160;čtyři lodníci, zachránil sice ještě pět z&#160;tonoucích, ale byli téměř bez zásob a&#160;neměli ani nejnutnějšího. Nežli se dostali ke břehu, byli téměř mrtvi žízní a&#160;hladem, a&#160;úplně bezmocní a&#160;jeden lodník zemřel. V&#160;lodi nebylo jediného cenného majetku mimo několik nožů za pásy lodníků a&#160;drobnosti v&#160;kapsách a&#160;několik zbraní, které však byly úplně nepotřebné, protože jim prach zkazila voda, a&#160;tak se nehodily k&#160;ničemu, nežli že použili zámků na křesadla a&#160;získali jimi dobrou vůli u&#160;divochů. A&#160;tak beze zbraní a&#160;bez nástrojů žili mezi divochy sice celkem volně, ale záviseli úplně od nich. Během času vydali se dva v&#160;kanoi na cestu, aby se pokusili zjednat spojení se zeměmi bělochů, ale podle došlé zprávy byli cestou zabiti od jiných kmenů.&#160;– Indiáni, kteří je zachránili, jednali s&#160;nimi velmi vlídně, dali jim chýše a&#160;nástroje a&#160;zbraně, jaké sami měli. A&#160;ti z&#160;nich, kteří se oženili s&#160;ženami domorodců, byli považováni za rovnocenné členy kmene. Šest lodníků to také učinilo, ostatní však nikoli, a&#160;bylo s&#160;nimi zacházeno jako s&#160;hosty. Byli to mimo lodníky vesměs vzdělaní lidé, kteří byli hrdí&#160;– ale tím bezmocnější, neboť nezvyklí sami pracovat, až na lodního důstojníka, jenž rovněž zůstal hostem. Byli tedy odkázáni na milost divochů a&#160;živi dosti bídně. A&#160;k&#160;tomu je divoši přes velkou pohostinnost přece vlastně střehli jmenovitě od nešťastného útěku obou lodníků a&#160;nepustili je, aby se vydali od nich v&#160;jejich pirogách. Po souši pak nebylo na odchod pomyšlení, neboť zázemí je tam samá nesmírná bažina, plná velmi divokých kmenů, skutečných to lesních divochů, kdežto kmen, u&#160;něhož žili, možno uznat za poměrně velmi vzdělaný a&#160;dobrý. A&#160;Španěl přiznal, že jen ti z&#160;nich, kteří vstoupili do kmene, žijí opravdu spokojeně, účastníce se života domorodců, kdežto ostatní účastní se sice také prací a&#160;hlavně rybolovu, ale jinak tráví život v&#160;netečnosti, v&#160;nekonečných debatách a&#160;neplodných poradách, které však končí vždy novou rozmrzelostí a&#160;zoufalstvím.&#160;– To ovšem neznělo slibně. A&#160;Španěl měl svoje obavy, zdali by Robinsonovy zbraně a&#160;ostatní majetek nevzbudily hrabivost kmene, který holé, bezmocné ubožáky vlídně přijal. Jak Pátek, tak Pátkův otec tomu sice horlivě odporovali, ale&#160;– Robinson i&#160;Španěl věděli něco o&#160;povaze lidí aspoň svého plemene v&#160;podobných okolnostech a&#160;neměli plnou důvěru v&#160;jejich ujišťování.</p>
			<hr class="HorizontalRule-1"/>
			<div class="_idFootnotes">
				<div id="footnote-023" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/robinson_crusoe_023.xhtml#footnote-023-backlink">24</a>  Pane – váš meč! <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>