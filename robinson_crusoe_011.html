<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VII">
    <meta name="apple-mobile-web-app-capable" content="yes">
    <title>VII</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Daniel Defoe: Robinson Crusoe">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Robinson Crusoe">
    <meta property="og:title" content="Robinson Crusoe">
    <meta property="og:type" content="book">
    <meta property="og:book:author" content="Daniel Defoe">
    <meta property="twitter:title" content="Daniel Defoe: Robinson Crusoe">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./robinson_crusoe_010.html">
    <link rel="next" href="./robinson_crusoe_012.html">
    <meta name="nb-order" content="10">
    <link rel="self" href="robinson_crusoe_011.html">
    <meta name="nb-identifier" content="defoe-robinson-crusoe-95f304d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4697" data-nb-chars="27993">
    <nav role="doc-toc">
      <ul class="plain section">
        <li><a href="robinson_crusoe_005.html">I</a></li>
        <li><a href="robinson_crusoe_006.html">II</a></li>
        <li><a href="robinson_crusoe_007.html">III</a></li>
        <li><a href="robinson_crusoe_008.html">IV</a></li>
        <li><a href="robinson_crusoe_009.html">V</a></li>
        <li><a href="robinson_crusoe_010.html">VI</a></li>
        <li><a href="robinson_crusoe_011.html">VII</a></li>
        <li><a href="robinson_crusoe_012.html">VIII</a></li>
        <li><a href="robinson_crusoe_013.html">IX</a></li>
        <li><a href="robinson_crusoe_014.html">X</a></li>
        <li><a href="robinson_crusoe_015.html">XI</a></li>
        <li><a href="robinson_crusoe_016.html">XII</a></li>
        <li><a href="robinson_crusoe_017.html">XIII</a></li>
        <li><a href="robinson_crusoe_018.html">XIV</a></li>
        <li><a href="robinson_crusoe_019.html">XV</a></li>
        <li><a href="robinson_crusoe_020.html">XVI</a></li>
        <li><a href="robinson_crusoe_021.html">XVII</a></li>
        <li><a href="robinson_crusoe_022.html">XVIII</a></li>
        <li><a href="robinson_crusoe_023.html">XIX</a></li>
        <li><a href="robinson_crusoe_024.html">XX</a></li>
        <li><a href="robinson_crusoe_025.html">XXI</a></li>
        <li><a href="robinson_crusoe_026.html">XXII</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">VII</span></h1>
        <section>
          <p class="chunk" data-nb-ref-number="2" data-nb-words="311" data-nb-chars="1890"><span class="idea" data-nb-ref-number="2" id="idea2" data-nb-words="311" data-nb-chars="1890">Počal s&nbsp;tím tedy ihned. Dobře ozbrojen a&nbsp;provázen Neronem zašel k&nbsp;říčce, do&nbsp;jejíž zátoky veplul se&nbsp;svými vory. Moře stálo nízko a&nbsp;v&nbsp;řečišti nalezl teď, v&nbsp;suchém období, jenom malý potok, po&nbsp;jehož okraji mohl za&nbsp;opadlého stavu moře dosti pohodlně kráčet. Místy bylo pramálo vody a&nbsp;téměř žádný proud. Když se&nbsp;dostal výš, přicházel po&nbsp;místech spletité houštiny na&nbsp;rozkošné paloučky a&nbsp;mýtiny, kde na&nbsp;vyšších místech poznal mezi spletí rostlinstva i&nbsp;vysoké, bující rostliny tabákové. Litoval své malé všímavosti, neboť se&nbsp;mu&nbsp;zdálo, že&nbsp;spatřoval mnohé rostliny, jež viděl v&nbsp;Brazílii, ale jimž tam nikdy nevěnoval pozornost. Snad mezi nimi bylo dosti užitečných nebo léčivých. A&nbsp;marně se&nbsp;rozhlížel po&nbsp;několika takových, které znal&nbsp;– kupř. kasavě a&nbsp;manioku<a href="./resources/undefined">16</a>. Avšak spatřil místo pokryté cukrovou třtinou, ovšem divokou, ale jistě schopnou rychlého zlepšení pěstěním. Prozatím spokojil se&nbsp;touto procházkou, jež jej dosti unavila, a&nbsp;vrátil se, přemýšleje, jak by&nbsp;se&nbsp;mohl naučit znát užitečné rostliny. A&nbsp;doma mu&nbsp;napadlo, že&nbsp;by&nbsp;mu&nbsp;mohla pomoci jeho koza, předloží-li jí&nbsp;listí na&nbsp;větvích. Aspoň to&nbsp;stálo za&nbsp;pokus. Dal se&nbsp;tedy druhého dne touž cestou, vzav s&nbsp;sebou kus plátna upravený jako poboční kabelu. Dostal se&nbsp;dále nežli včera a&nbsp;proraziv hustým lesíkem ocitl se&nbsp;na&nbsp;místě, kde bylo řídké stromoví, celé pokryté velikými listy plazivých rostlin, mezi nimiž visely zelené a&nbsp;žluté plody&nbsp;– jakési melouny. A&nbsp;prodíraje se&nbsp;spletí rostlinstva viděl stále nové a&nbsp;nové plody, jichž neznal. Některé upomínaly na&nbsp;citrony, jiné na&nbsp;hrušky, jablka, švestky, třešně, okurky anebo na&nbsp;vinné hrozny. A&nbsp;pak poznal veliké listy banánovníků, ověšených obrovskými trsy plodů. Tvořily celý dosti rozlehlý hájek. Radostně prodral se&nbsp;k&nbsp;nim a&nbsp;těše se&nbsp;z&nbsp;chládku, jenž pod nimi vládl, usekl si&nbsp;trs s&nbsp;několika dozrálými plody, a&nbsp;pochutnal si&nbsp;poprvé od&nbsp;deseti měsíců na&nbsp;čerstvém ovoci. Usekl, co&nbsp;mohl pohodlně nést, a&nbsp;šel dále.</span></p>
          <p class="chunk" data-nb-ref-number="3" data-nb-words="91" data-nb-chars="572"><span class="idea" data-nb-ref-number="3" id="idea3" data-nb-words="91" data-nb-chars="572">Volnější pruh ohýbal se&nbsp;směrem, jenž jej musil dovést k&nbsp;moři, a&nbsp;tak sledoval jeho směr. Množství ptáků vylétalo při jeho přiblížení se, a&nbsp;viděl mezi nimi mnoho podobných těm, které znal z&nbsp;Brazílie, hlavně papoušků. Jejich křik a&nbsp;skřek provázely každý jeho krok. A&nbsp;náhle ho&nbsp;uvítal hvízdavý vřesk&nbsp;– houfec malých, ocasatých opic pokřikoval naň z&nbsp;větví stromů. Prodíral se&nbsp;houštinami, prohlížeje rostlinstvo a&nbsp;ovoce a&nbsp;odolával stěží chuti zkusit některé z&nbsp;nádherně vypadajícího, lákavého ovoce. Leč věděl, že&nbsp;je&nbsp;mnoho takového, které pod lákavým vzezřením kryje smrtelný jed.</span></p>
          <p class="chunk" data-nb-ref-number="4" data-nb-words="143" data-nb-chars="862"><span class="idea" data-nb-ref-number="4" id="idea4" data-nb-words="143" data-nb-chars="862">Tím zdržel se&nbsp;tak dlouho, až&nbsp;vida, že&nbsp;by&nbsp;se&nbsp;domů do&nbsp;večera nedostal, odhodlal se&nbsp;zůstat opět poprvé pod širým nebem. Tentokráte se&nbsp;cítil mnohem bezpečnějším. Společnost ostražitého psa byla jistě dobrou ochranou. Přece však strávil noc na&nbsp;větvi stromu, jenomže si&nbsp;tentokráte vybral větev sotva tři metry vysokou a&nbsp;usnul hlídán Neronem, jenž ležel pod ním. Ráno pak pokračoval na&nbsp;další pouti. A&nbsp;po chvíli obtížného prodírání spletitou houštinou dostal se&nbsp;na&nbsp;nové, volnější místo, jež se&nbsp;zdálo vést hodný kus žádoucím směrem. Opravdu přišel na&nbsp;pěkný pramen, prýštící z&nbsp;mírně se&nbsp;svažujícího břehu a&nbsp;plynoucí odtud k&nbsp;východu, k&nbsp;moři. Vypadalo to&nbsp;tu&nbsp;jako v&nbsp;zahradě&nbsp;– zanedbané a&nbsp;přebujnělé, ale přece ne&nbsp;zcela divoké. Byl to&nbsp;malý, přirozený ráj květů, listí a&nbsp;plodů. Robinsonovi se&nbsp;rozšířilo srdce při myšlence, že&nbsp;je&nbsp;pánem v&nbsp;tomto malém království krásy a&nbsp;bohatství.</span></p>
          <p class="chunk" data-nb-ref-number="5" data-nb-words="103" data-nb-chars="574"><span class="idea" data-nb-ref-number="5" id="idea5" data-nb-words="103" data-nb-chars="574">Bylo to&nbsp;mělké, neširoké údolí či&nbsp;spíše kotlinka, v&nbsp;níž rostlo jen roztroušené stromoví, jako by&nbsp;určené jen k&nbsp;tomu, aby neslo věnce popínavých květin a&nbsp;plodin. Okurkovité a&nbsp;melounovité plody, citrony, pomeranče, víno, jablka, hrušky, veliké švestky a&nbsp;třešně, veliké i&nbsp;malé, ořechy&nbsp;– vše kynulo ze&nbsp;všech stran&nbsp;– a&nbsp;bylo to, jako by&nbsp;se&nbsp;mu&nbsp;příroda posmívala, volajíc naň za&nbsp;každým listem: „Hleď, co&nbsp;všechno krásného tady mám&nbsp;– a&nbsp;ty k&nbsp;tomu nemůžeš, protože nevíš, co&nbsp;to&nbsp;doopravdy je! Každý papoušek a&nbsp;každá koza je&nbsp;na&nbsp;tom lépe, neboť jsou chytřejší a&nbsp;vědí, co&nbsp;mohou jíst a&nbsp;co ne!“</span></p>
          <p class="chunk" data-nb-ref-number="6" data-nb-words="230" data-nb-chars="1350"><span class="idea" data-nb-ref-number="6" id="idea6" data-nb-words="230" data-nb-chars="1350">Pozoruje dlouho a&nbsp;zamyšleně všechnu tuto krásu, řekl si&nbsp;konečně: „Je pravda, že&nbsp;jsem nevědomější nežli tato boží zvěř, a&nbsp;proto snad bude nejlépe, dám-li se&nbsp;jí&nbsp;vést a&nbsp;řídit!“ Věděl sice, že&nbsp;mnohá zvířata mohou neškodně jíst, co&nbsp;je&nbsp;pro člověka škodlivé, a&nbsp;naopak leccos člověku zdravého mnohé zvíře zabíjí&nbsp;– na&nbsp;příklad švestkové jádro veverku&nbsp;– ale řekl si, že&nbsp;co&nbsp;ptáci a&nbsp;zvířata ve&nbsp;větším množství pojídají, nemůže obsahovat aspoň žádného prudkého jedu a&nbsp;že s&nbsp;opatrností může takové plody vyzkoušet. Pozoruje tedy chování ptactva a&nbsp;opic, jichž tu&nbsp;bylo několik druhů, našel mnoho stromů, na&nbsp;nichž se&nbsp;různé druhy krmily, plašíce se&nbsp;navzájem a&nbsp;jedny druhé zahánějíce. Množství menších ptáků vylétlo z&nbsp;větví stromu, na&nbsp;němž viselo ovoce podobné velikým karmínově fialovým švestkám, když se&nbsp;mezi ně&nbsp;vrhlo s&nbsp;křikem hejno asi jako velká kočka velkých, hnědých opiček. Utrhl tedy několik těchto plodů, jimiž se&nbsp;tito ptáci i&nbsp;opice horlivě krmili, a&nbsp;zabaliv je&nbsp;do&nbsp;listí téhož stromu, uložil je&nbsp;ve&nbsp;své kabele. Podobně počínal si&nbsp;i&nbsp;s&nbsp;jinými plody, a&nbsp;tak, sleduje pozorně své okolí, měl brzy v&nbsp;kabele sbírku různého ovoce a&nbsp;ořechů, o&nbsp;nichž měl skoro s&nbsp;jistotou za&nbsp;to, že&nbsp;jsou jedlé a&nbsp;neškodné. Byly to&nbsp;druhy, na&nbsp;nichž nalezl nejvíce nejrozmanitějších ptáků a&nbsp;jež se&nbsp;stejnou chutí trhali i&nbsp;čtvernožci. Zkusí ještě, bude-li koza žrát listí a&nbsp;pak učiní opatrný pokus.</span></p>
          <p class="chunk" data-nb-ref-number="7" data-nb-words="121" data-nb-chars="685"><span class="idea" data-nb-ref-number="7" id="idea7" data-nb-words="121" data-nb-chars="685">Konečně si&nbsp;řekl, že&nbsp;je&nbsp;čas, aby se&nbsp;obrátil k&nbsp;domovu, a&nbsp;snažil se&nbsp;dostat se&nbsp;co&nbsp;nejrychleji kupředu. Sleduje tok svého pramene, dostal se&nbsp;k&nbsp;širšímu řečišti, v&nbsp;němž rovněž bylo jen málo vody, a&nbsp;jím mohl pak již rychle dále k&nbsp;místu, kde proudila již voda přílivu. A&nbsp;zde čekalo ho&nbsp;nové radostné překvapení&nbsp;– celý háj kokosových palem. Množství plodů zatěžovalo koruny, kývající se&nbsp;majestátně v&nbsp;mírném větru. Byly to&nbsp;stromy všeho věku&nbsp;– od&nbsp;mohutných starých palem po&nbsp;mladé stromky ještě bez plodů. A&nbsp;dole bylo dosti nových výhonků. Uťal si&nbsp;jeden takový, věda, že&nbsp;skýtá dobrou zeleninu, a&nbsp;spěchal dále, slibuje si, že&nbsp;se&nbsp;zítra vyšplhá na&nbsp;některý nižší a&nbsp;hodně nakloněný strom, aby jej očesal.</span></p>
          <p class="chunk" data-nb-ref-number="8" data-nb-words="88" data-nb-chars="528"><span class="idea" data-nb-ref-number="8" id="idea8" data-nb-words="88" data-nb-chars="528">A&nbsp;při pomyšlení na&nbsp;všechno toto bohatství trpce si&nbsp;vyčítal, že&nbsp;dosud nedělal nic jiného, nežli že&nbsp;se&nbsp;staral o&nbsp;záchranu zbytků z&nbsp;lodi většinou pro něho naprosto bezcenných a&nbsp;že vůbec zbudoval svoje obydlí, aniž by&nbsp;se&nbsp;dříve řádně rozhlédl po&nbsp;okolí, a&nbsp;to patrně na&nbsp;místě nejhorším a&nbsp;nejnepříznivějším, neboť tam za&nbsp;celou dobu neviděl nežli plané stromoví a&nbsp;vedle nejedlých mořských ptáků&nbsp;– rybáků téměř jen svoje „krocany“ a&nbsp;sem tam nějakého papouška vysoko v&nbsp;korunách, kdežto zde všude bylo učiněné eldorádo ptactva i&nbsp;rostlinstva.</span></p>
          <p class="chunk" data-nb-ref-number="9" data-nb-words="60" data-nb-chars="371"><span class="idea" data-nb-ref-number="9" id="idea9" data-nb-words="60" data-nb-chars="371">Přílivem vysoko sahající a&nbsp;teprve málo opadávající mořská voda plnila koryto potoka tak, že&nbsp;nechávala jen úzký mokrý pruh mezi porostlým břehem a&nbsp;vodou, což ztěžovalo pochod. Ale po&nbsp;hodině další namáhavé chůze dostal se&nbsp;z&nbsp;lesa a&nbsp;mohl po&nbsp;okraji přílivového okruhu spěchat rychleji k&nbsp;domovu, kamž se&nbsp;dostal, překročiv říčku svého přistání, včas, aby byl doma před setměním.</span></p>
          <p class="chunk" data-nb-ref-number="10" data-nb-words="19" data-nb-chars="124"><span class="idea" data-nb-ref-number="10" id="idea10" data-nb-words="19" data-nb-chars="124">Okamžitě provedený pokus ukázal, že&nbsp;koza žrala téměř vše, co&nbsp;jí&nbsp;předložil, opovrhujíc jenom listím příliš kožnatým a&nbsp;tvrdým.</span></p>
          <p class="chunk" data-nb-ref-number="11" data-nb-words="17" data-nb-chars="118"><span class="idea" data-nb-ref-number="11" id="idea11" data-nb-words="17" data-nb-chars="118">Povečeřev tři želví vejce, zajedl tedy dvěma purpurovými švestkami, a&nbsp;ulehl, doufaje, že&nbsp;zkušenost potvrdí jeho pokus.</span>
            &nbsp;</p>
          <p class="chunk" data-nb-ref-number="12" data-nb-words="99" data-nb-chars="639"><span class="idea" data-nb-ref-number="12" id="idea12" data-nb-words="99" data-nb-chars="639">A&nbsp;potvrdila. Byl ráno zdráv a&nbsp;měl zdravý hlad.&nbsp;– Z&nbsp;radosti nad tímto zdarem prvého pokusu snědl k&nbsp;snídani nádherně vypadající a&nbsp;lákavě vonící plod, podobný velké modravé hrušce nebo fíku, a&nbsp;pak si&nbsp;dopřál dvou trojhranných, měsícovitých ořechů. Chutnaly zcela podobně kokosu. A&nbsp;vydal se&nbsp;na&nbsp;cestu, opatřen dvěma kabelami. Šel tentokráte opačným směrem, toutéž cestou, kterou přišel, neboť teď, za&nbsp;nízké vody, byl to&nbsp;mnohem bližší a&nbsp;pohodlnější přístup k&nbsp;jeho „rajské zahradě“. Došel brzy ke&nbsp;kokosovému hájku, pomíjeje řadu kokosových palem, jež rostly roztroušeně po&nbsp;celém tomto pobřeží, pomíšeny s&nbsp;jinými vějířovitými palmami, jichž neznal.</span></p>
          <p class="chunk" data-nb-ref-number="13" data-nb-words="520" data-nb-chars="3051"><span class="idea" data-nb-ref-number="13" id="idea13" data-nb-words="520" data-nb-chars="3051">Vybral si&nbsp;pěkný mladý strom, jehož koruna vznášela se&nbsp;asi osm metrů šikmo nad zemí a&nbsp;jenž nesl dva pěkné trsy ovoce. Odložil pušku a&nbsp;ostatní svůj náklad do&nbsp;ochrany keřů, a&nbsp;ponechav si&nbsp;jen pistoli a&nbsp;sekeru, počal šplhat na&nbsp;strom. Nezkoušel toho nikdy, ale viděl na&nbsp;své první africké cestě, jak to&nbsp;činí afričtí černoši, a&nbsp;pokoušel se&nbsp;je&nbsp;napodobit. Leč poznal, že&nbsp;je&nbsp;proň tento způsob naprosto nedostižným. Nedovedl naprosto jako černoch kráčet vzhůru po&nbsp;šikmém, drsném kmeni, sehnut tělem tak, až&nbsp;by&nbsp;se&nbsp;mohl rukama držet kmene. Vše, co&nbsp;dovedl, bylo šplhat do&nbsp;výše podobně jako venkovští hoši. Neměl však cviku ani v&nbsp;tomto umění, a&nbsp;když se&nbsp;ocitl výše, dostal strach z&nbsp;houpání tenkého kmene. Slezl tedy opět, šel ke&nbsp;svým věcem a&nbsp;odvázal silný provaz, na&nbsp;němž měl uvázány obě kabely, aby je&nbsp;mohl nést přes ramena. Přišed k&nbsp;palmě, přehodil provaz kolem ní&nbsp;a&nbsp;uvázal si&nbsp;jej ke&nbsp;svému silnému, pevnému opasku. Věděl, že&nbsp;domorodci šplhají na&nbsp;palmy i&nbsp;pomocí řemenného nebo provazového oka, ale nevěděl přesně jak. Ale provaz jej aspoň zachytí, kdyby spadl. Kmen palem vypadal tak trochu jako obrovský, kroužkovitý červ&nbsp;– kruhy, vzniklé z&nbsp;hrbolů bývalých korun, jež strom shodil postupem let, nedovolovaly, aby se&nbsp;provazové oko po&nbsp;kmeni smeklo hladce dolů. Takto zabezpečen šplhal znovu, nadzdvihuje provaz krok za&nbsp;krokem výše. Byl to&nbsp;pracný úkol pro necvičeného člověka, jenž sice dovedl po&nbsp;námořnicku šplhat na&nbsp;lana, ale ne&nbsp;na&nbsp;stromy. Strom, jenž rostl zprvu téměř kolmo a&nbsp;teprve potom se&nbsp;silně nahýbal, aby ke&nbsp;konci rostl opět téměř svisle, houpal se&nbsp;brzy velmi silně. Ale Robinson byl vzrušen tak silným pocitem radostné sebedůvěry a&nbsp;odvahy, že&nbsp;přemohl obavu před závratí a&nbsp;dostal se, ovšem po&nbsp;perné námaze, až&nbsp;ke&nbsp;koruně. Drže se&nbsp;jednou rukou a&nbsp;napolo zavěšen ve&nbsp;svém oku, vyndal z&nbsp;pasu sekeru a&nbsp;uťal oba trsy ořechů. Jeden byl šedohnědý a&nbsp;zralý, druhý ještě silně nazelenalý. A&nbsp;spokojen šplhal zpět. Bylo to&nbsp;však ještě o&nbsp;mnoho nesnadnější nežli výstup. Provazové oko překáželo velice, a&nbsp;teprve když byl již skoro dole, přišel na&nbsp;to, jak si&nbsp;počínat, aby ho&nbsp;správně užíval. Konečně byl dole, a&nbsp;odvázav provaz, spěchal hledat ořechy. Dalo to&nbsp;dosti práce, nežli je&nbsp;našel v&nbsp;houští a&nbsp;spleti spodního rostlinstva, neboť je&nbsp;hledal na&nbsp;nepravém místě&nbsp;– přímo pod korunou stromu. Teprve když si&nbsp;uvědomil, že&nbsp;se&nbsp;mladá palma pod jeho tíží silně prohnula, nalezl je&nbsp;o&nbsp;něco dále mezi kapradím. V&nbsp;jednom bylo šest a&nbsp;v&nbsp;druhém osm ořechů&nbsp;– dohromady velmi slušný náklad. Donesl je&nbsp;k&nbsp;samému řečišti potoka, kde je&nbsp;mohl na&nbsp;zpáteční cestě nalézt, a&nbsp;hned sekerou rozťal jeden nezralý ořech. Ačkoliv si&nbsp;nepočínal právě obratně a&nbsp;hodně šťávy mladého ořechu mu&nbsp;vyteklo, zachytil přece dosti chladivé, sladce slaně kyselé šťávy, jež byla nesmírně občerstvujícím nápojem. S&nbsp;rozkoší ji&nbsp;vypil a&nbsp;pak si&nbsp;pečlivě očistil pecku zralého ořechu, a&nbsp;vyraziv jedno jeho oko a&nbsp;proraziv jádro, vypil i&nbsp;tento a&nbsp;pak jej rozťal a&nbsp;pojedl kus čerstvého, šťavnatého, mladého jádra s&nbsp;kusem sucharu. Zbytek vzal s&nbsp;sebou spolu s&nbsp;jedním nezralým ořechem, jejž sekerou zbavil téměř veškeré, dosud měkké slupky.</span></p>
          <p class="chunk" data-nb-ref-number="14" data-nb-words="198" data-nb-chars="1183"><span class="idea" data-nb-ref-number="14" id="idea14" data-nb-words="198" data-nb-chars="1183">Došed do&nbsp;svého ráje, pustil se&nbsp;do&nbsp;sbírání ovoce. Jednu ze&nbsp;svých kabel naplnil oněmi švestkami a&nbsp;hruškami, které již vyzkoušel&nbsp;– a&nbsp;druhou několika druhy jinými. A&nbsp;pak, spokojen a&nbsp;v&nbsp;znamenité náladě, usedl a&nbsp;pojídaje svůj ořech se&nbsp;sucharem a&nbsp;zapíjeje šťávou nezralého ořechu, hleděl na&nbsp;čilý ruch pestrého ptactva a&nbsp;opic ve&nbsp;větvích nad sebou. Nemohl nijak pochopit, jak je&nbsp;možno, že&nbsp;žil tak dlouho na&nbsp;tomto požehnaném ostrově, nemaje smyslu pro nic jiného nežli pro bezdůvodné obavy&nbsp;– jistě bezdůvodné, neboť za&nbsp;celou dosavadní dobu nenalezl nejmenší stopy ani po&nbsp;lidech, ani po&nbsp;nějakém škodlivém zvířeti&nbsp;– a&nbsp;pro nesmyslné hromadění trosek lodi, z&nbsp;níž s&nbsp;takovou námahou zachránil nejen potřebné předměty, což bylo jistě rozumné a&nbsp;nezbytné, ale i&nbsp;věci, které proň ani teď, ani při možném opuštění ostrova nemohly mít nejmenší ceny. Co&nbsp;bude dělat na&nbsp;příklad s&nbsp;těmi více nežli třemi metráky železa nepoužitelného stavu? Neboť i&nbsp;pro případ, že&nbsp;se&nbsp;naučí ukovat si&nbsp;některé nástroje, jež mu&nbsp;chyběly&nbsp;– motyku, kopáček, rýč&nbsp;– mohl k&nbsp;tomu použít jenom velmi nepatrné části kovu, jejž shromáždil. Ale radost z&nbsp;pohledu, jejž měl před očima, zapudila brzy tyto ostatně ne&nbsp;právě spravedlivé myšlenky.</span></p>
          <p class="chunk" data-nb-ref-number="15" data-nb-words="104" data-nb-chars="621"><span class="idea" data-nb-ref-number="15" id="idea15" data-nb-words="104" data-nb-chars="621">Hemžení ptactva v&nbsp;korunách pestře kvetoucích stromů&nbsp;– jako by&nbsp;se&nbsp;to&nbsp;živé květy pohybovaly&nbsp;– jeho křik a&nbsp;honění poutalo zrak, a&nbsp;několik malých opiček, černých s&nbsp;bílými licousy, které na&nbsp;něho zvědavě pokukovaly z&nbsp;nevysoké větve blízkého stromu, vzbudilo touhu mít je&nbsp;doma. A&nbsp;tak pomalu dozrál plán udělat si&nbsp;tady alespoň cosi jako „letní byt“. Údolíčko bylo bezpečně chráněno od&nbsp;bouří a&nbsp;jistě bylo i&nbsp;jinak stejně bezpečné jako jeho dosavadní tvrz. A&nbsp;nebylo to&nbsp;tak daleko od&nbsp;břehu, aby nemohl popřípadě denně docházet k&nbsp;moři a&nbsp;krátkou obhlídkou zjistit, zdali podobná nehoda jako jeho nepřivedla na&nbsp;ostrov i&nbsp;jiné trosečníky.</span></p>
          <p class="chunk" data-nb-ref-number="16" data-nb-words="195" data-nb-chars="1224"><span class="idea" data-nb-ref-number="16" id="idea16" data-nb-words="195" data-nb-chars="1224">Výsledkem těchto úvah bylo, že&nbsp;si&nbsp;vyhledal rozkošné místo pod mohutným, zdravým, košatým stromem a&nbsp;zbudoval si&nbsp;tam menší domek&nbsp;– či&nbsp;větší besídku, ze&nbsp;stran dobře ukrytou a&nbsp;obklopenou plotem asi dva a&nbsp;⅓&nbsp;metru vysokým. Besídka byla velmi brzy hotova, neboť sestávala jenom z&nbsp;lehké kostry, kterou zpevnil propletenými, pružnými větvemi. Střechu pokryl ohromnými palmovými vějíři, jichž nevyčerpatelnou zásobu skýtaly nízké, košaté palmy v&nbsp;nejbližším okolí a&nbsp;které opět připevnil převázanými pruty a&nbsp;tyčkami. Ohrada rovněž nedala přespříliš práce, neboť použil za&nbsp;její základ živých stromů, vysekav ostatní podrost k&nbsp;získání volného místa&nbsp;– použil jej většinou k&nbsp;propletení své ohrady, kterou později ve&nbsp;volných chvílích zdokonaloval. Přenesl si&nbsp;sem některé nejnutnější potřeby&nbsp;– dobrou sekerku, džbánek, pokrývky i&nbsp;malé hodiny z&nbsp;kapitánovy kajuty, a&nbsp;ukryl si&nbsp;tu&nbsp;i&nbsp;malou část své zásoby střelného prachu a&nbsp;dvě muškety s&nbsp;příslušným střelivem a&nbsp;vše, co&nbsp;potřeboval k&nbsp;běžnému životu&nbsp;– i&nbsp;jednu z&nbsp;obou svých biblí. Lampičku udělal ze&nbsp;skořápky kokosového ořechu a&nbsp;přinesl si&nbsp;sem láhev se&nbsp;svým svíticím ptačím tukem či&nbsp;olejem. A&nbsp;strávil tu&nbsp;většinu dní až&nbsp;do&nbsp;konce prvního týdne srpnového a&nbsp;několikráte tu&nbsp;strávil i&nbsp;několik nocí po&nbsp;sobě.</span></p>
          <p class="chunk" data-nb-ref-number="17" data-nb-words="240" data-nb-chars="1458"><span class="idea" data-nb-ref-number="17" id="idea17" data-nb-words="240" data-nb-chars="1458">V&nbsp;prvých dnech pokoušel se&nbsp;usušit si&nbsp;zde zásobu ovoce na&nbsp;deštivou dobu, o&nbsp;níž tušil, že&nbsp;co&nbsp;nejdříve nastane. Přinesl si&nbsp;k&nbsp;tomu cíli několik kusů plátna, které napjal na&nbsp;slunném místě, a&nbsp;rozestřel nasbírané ovoce na&nbsp;ně. Jiné druhy, k&nbsp;tomu vhodné, zavěsil na&nbsp;napjaté provazce. Ale tato námaha byla zničena&nbsp;– téměř vše uloupili mu&nbsp;za&nbsp;jedinou noc neznámí škůdci, nejspíše opice. Přenesl proto tento pokus do&nbsp;staré ohrady a&nbsp;přestěhoval zato svoji kozu na&nbsp;„letní byt“.&nbsp;– Pod utvořenou šikmou střechou z&nbsp;plachty napjaté přes provaz sušilo se&nbsp;na&nbsp;slunci a&nbsp;chráněno před deštěm ovoce velmi rychle. Ovšem že&nbsp;ne&nbsp;všechny druhy ukázaly se&nbsp;vhodnými&nbsp;– mnohé se&nbsp;velmi rychle kazily. Jiné však dopadly znamenitě. Zvláště ony švestky a&nbsp;hrušky, jež zkusil prvého dne, byly takto výborné a&nbsp;poskytly velmi dobře chutnající křížaly. Poznal rychle velmi mnoho chutného ovoce a&nbsp;do prvního srpnového týdne měl v&nbsp;ohradě krásnou zásobu nejen sušeného, ale i&nbsp;čerstvého ovoce, zvláště kokosových ořechů, zralých i&nbsp;polozralých, celé kupy jiných různých oříšků, krásné trsy banánů&nbsp;– poznal, že&nbsp;v&nbsp;sousedství údolí rostly dva druhy, jeden žlutý a&nbsp;druhý zarudlý, neobyčejně chutný a&nbsp;méně moučnatý. Citronovité a&nbsp;pomerančovité plody zkoušel uchovat čerstvé a&nbsp;zdálo se, že&nbsp;se&nbsp;to&nbsp;podaří. Rovněž i&nbsp;několik druhů dýňovitých a&nbsp;okurkovitých melounů, jež opice hojně vyhledávaly a&nbsp;které chutnaly skoro jako sladké evropské melouny, ač&nbsp;byly o&nbsp;mnoho menší.&nbsp;– A&nbsp;nasušil také značnou zásobu sena pro kozu.</span></p>
          <p class="chunk" data-nb-ref-number="18" data-nb-words="71" data-nb-chars="413"><span class="idea" data-nb-ref-number="18" id="idea18" data-nb-words="71" data-nb-chars="413">12.&nbsp;srpna pršelo velmi silně a&nbsp;Robinson, tuše deštivé období, přestěhoval se&nbsp;do&nbsp;své pevnosti. A&nbsp;dobře učinil. Pršelo silně i&nbsp;13.&nbsp;a&nbsp;od čtrnáctého pršelo skoro nepřetržitě až&nbsp;do&nbsp;18. Pak dostavovaly se&nbsp;lijáky ještě častěji, takže často nemohl po&nbsp;několik dní vůbec ven. Naštěstí měl zásobu všeho, co&nbsp;opravdu potřeboval, neboť si&nbsp;vyudil a&nbsp;usušil i&nbsp;zásobu masa, vydav se&nbsp;po&nbsp;dvakráte na&nbsp;lov koz a&nbsp;několikráte na&nbsp;rybolov.</span></p>
          <p class="chunk" data-nb-ref-number="19" data-nb-words="108" data-nb-chars="623"><span class="idea" data-nb-ref-number="19" id="idea19" data-nb-words="108" data-nb-chars="623">Zdokonalil velmi svoje uzení a&nbsp;sušení. Prováděl to&nbsp;tak, že&nbsp;ryby prostě vyvrhl a&nbsp;zavěsil na&nbsp;provaz na&nbsp;slunci. Když jich měl dosti, udělal z&nbsp;několika tyčí kostru úzkého, vysokého stanu, zavěsil ryby&nbsp;– i&nbsp;jiné maso&nbsp;– na&nbsp;tyto tyče a&nbsp;obalil vše zevně plachtovinou, nechávaje nahoře malý otvor a&nbsp;dole volný prostor, v&nbsp;němž zapálil po&nbsp;několik dní vždy na&nbsp;nějakou chvíli malý, ale silně kouřící ohník. Když byl stan pln dýmu, přikryl horní otvor, nechal oheň vyhasnout a&nbsp;zakryl vše až&nbsp;k&nbsp;zemi. Prouzené ryby a&nbsp;maso potom vysušil na&nbsp;slunci co&nbsp;nejdokonaleji a&nbsp;uložil v&nbsp;bedničkách, které zhotovil z&nbsp;naštípaných prkének a&nbsp;vyložil listím.</span></p>
          <p class="chunk" data-nb-ref-number="20" data-nb-words="214" data-nb-chars="1248"><span class="idea" data-nb-ref-number="20" id="idea20" data-nb-words="214" data-nb-chars="1248">Maso kozí nejdříve nasolil a&nbsp;nechal několik hodin ležet v&nbsp;soli v&nbsp;bečce, zatížené kamením. Spotřeboval k&nbsp;tomu téměř všechnu sůl, ponechávaje si&nbsp;jí&nbsp;jenom tolik, aby bezpečně vydržel do&nbsp;příští suché sezóny, o&nbsp;které již věděl od&nbsp;loňska, že&nbsp;nastane v&nbsp;polovině října. Za&nbsp;tuto oběť získal zásobu znamenitých uzených, lososovitých a&nbsp;okounovitých ryb a&nbsp;uzeninu ze&nbsp;dvou koz.&nbsp;– Spolu s&nbsp;výtěžkem lovu, jejž mohl provozovat za&nbsp;sušších dnů, mohl mít nouzi jen o&nbsp;chléb, jenž mu&nbsp;již docházel i&nbsp;při největším šetření. Jedl jej teď jen po&nbsp;mase, spokojuje se&nbsp;s&nbsp;ořechy a&nbsp;sušeným ovocem.&nbsp;– A&nbsp;28.&nbsp;srpna, vyšed na&nbsp;břeh, nalezl a&nbsp;chytil opět pěknou želvu. Nebyla tak velká jako první, ale zužitkoval ji&nbsp;tentokráte celou. Obětoval téměř všechnu zbylou sůl, uvažuje správně, že&nbsp;když má&nbsp;tolik slaného masa, nebude soli potřebovat, leda na&nbsp;čerstvě ulovené krocany, a&nbsp;že mu&nbsp;nic nezabrání, aby si&nbsp;i&nbsp;během deštivého období nevyvařil trochu soli, teď, když má&nbsp;pěkný kotlík a&nbsp;dvě veliké měděné mísy.&nbsp;– V&nbsp;želvě nalezl na&nbsp;třicet vajec, jež byla vítaným rozmnožením spižírny a&nbsp;vzbudila výčitky, že&nbsp;mu&nbsp;nenapadlo ohlédnout se&nbsp;pečlivěji po&nbsp;vejcích krocanů či&nbsp;jiného ptactva.&nbsp;– Potěšil se&nbsp;myšlenkou, že&nbsp;vše najednou nelze činit a&nbsp;že může být rád, že&nbsp;ve&nbsp;své nezkušenosti pomyslil na&nbsp;tolik.</span></p>
          <p class="chunk" data-nb-ref-number="21" data-nb-words="72" data-nb-chars="433"><span class="idea" data-nb-ref-number="21" id="idea21" data-nb-words="72" data-nb-chars="433">V&nbsp;dlouhé této době, jež proň znamenala téměř skutečné zajetí uvnitř domku a&nbsp;v&nbsp;nejbližším okolí ohrady, zabýval se&nbsp;výrobou věcí, na&nbsp;něž dosud ve&nbsp;svém skoro neustálém shonu neměl kdy. Obával se&nbsp;vydávat se&nbsp;na&nbsp;déšť, jejž v&nbsp;mokrém období těžce snášel, obávaje se&nbsp;návratu zimnice, které by&nbsp;již mohl podruhé podlehnout. Ale dík opatrnosti a&nbsp;snad také dík hojnému požívání zdravého ovoce, jež tvořilo jeho hlavní potravu, zůstal úplně zdráv.</span></p>
          <p class="chunk" data-nb-ref-number="22" data-nb-words="106" data-nb-chars="610"><span class="idea" data-nb-ref-number="22" id="idea22" data-nb-words="106" data-nb-chars="610">V&nbsp;první řadě doplnil podrobně zápisy ve&nbsp;svém deníku. Do&nbsp;vzpomínek vloudilo se&nbsp;mu&nbsp;pomalu hojně úvah a&nbsp;mnohou stránku popsal rozjímáním o&nbsp;životě a&nbsp;o&nbsp;světě. Zpozoroval, že&nbsp;některé zvláště ponuré dny budily v&nbsp;něm sklon k&nbsp;těžkomyslnému dumání, a&nbsp;protože to&nbsp;v&nbsp;jeho samotě nikterak nepřispívalo ani k&nbsp;obšťastnění, ani k&nbsp;posile jeho mysli, rozhodl se&nbsp;čelit tomu tím, že&nbsp;psal vždy jenom v&nbsp;dobré náladě a&nbsp;že se&nbsp;ve&nbsp;chvílích skleslosti raději zabýval jen tím usilovněji prací ruční a&nbsp;tělesnou. Chápal, že&nbsp;jeho život, bude-li nucen strávit zde mnoho let, závisí v&nbsp;prvé řadě od&nbsp;toho, aby si&nbsp;udržel klidnou a&nbsp;spokojenou mysl.</span></p>
          <p class="chunk" data-nb-ref-number="23" data-nb-words="450" data-nb-chars="2597"><span class="idea" data-nb-ref-number="23" id="idea23" data-nb-words="450" data-nb-chars="2597">Jedním z&nbsp;prvých pokusů bylo, že&nbsp;se&nbsp;pokusil o&nbsp;pekařství. Řekl si, že&nbsp;by&nbsp;se&nbsp;mu&nbsp;mouka z&nbsp;lodi zachráněná mohla jinak lehko zkazit. Těsto zadělané jen z&nbsp;mouky a&nbsp;vody a&nbsp;upečené mezi rozpálenými kameny vypadalo velmi vábně jako houska&nbsp;– ale ukázalo se&nbsp;naprosto nepoživatelným. Mohl stejně dobře hryzat do&nbsp;dřeva. Věděl, že&nbsp;těsto musí nakynout a&nbsp;že se&nbsp;k&nbsp;tomu užívá kvasnic nebo kvasu. Kvasnice neměl a&nbsp;o&nbsp;kvasu nevěděl, jak se&nbsp;dělá. Vzpomněl však, že&nbsp;se&nbsp;na&nbsp;chléb zadělává den předtím a&nbsp;že se&nbsp;to&nbsp;činí v&nbsp;díži, v&nbsp;níž zůstalo na&nbsp;stěnách a&nbsp;na dně hojně starého těsta. Viděl to&nbsp;jako hoch u&nbsp;pekaře, a&nbsp;když mu&nbsp;všetečně vytýkal, proč si&nbsp;řádně díži nevyčistí, odpověděl mu&nbsp;pekař s&nbsp;úsměvem, že&nbsp;to&nbsp;tak musí být, protože by&nbsp;těsto jinak nevykynulo. Zkusil to&nbsp;teď tedy podobně. Rozdělal těsto na&nbsp;prkénku, vyválel a&nbsp;vyhnětl je, rozestřel po&nbsp;prkénku a&nbsp;uložil v&nbsp;zásobárně. Druhého dne je&nbsp;navlhčil, seškrabal a&nbsp;přidav trochu mouky, smíchal ji&nbsp;s&nbsp;těmito zbytky v&nbsp;netvárnou, kašovitou smíšeninu v&nbsp;jednom ze&nbsp;džbánků a&nbsp;nechal stát do&nbsp;druhého dne v&nbsp;teple. Skutečně našel druhého dne, že&nbsp;těsto zkvasilo a&nbsp;bylo celé zpěněno. Šťasten, že&nbsp;mu&nbsp;vzpomínka z&nbsp;všetečného a&nbsp;zvědavého dětství pověděla více, nežli se&nbsp;naučil za&nbsp;celý svůj další „rozumný“ život, rozdělal nové těsto, přimísiv do&nbsp;něho část svého kvasu. Vypracoval je&nbsp;důkladně a&nbsp;rozděliv je&nbsp;na&nbsp;tři díly vyválel tři housky, každou asi jako dvě pěsti. Z&nbsp;plochých úlomků kamene, vylámaného při hloubení svého sklepení, postavil si&nbsp;na&nbsp;krbu jakousi pečicí troubu ze&nbsp;tří stran i&nbsp;shora uzavřenou a&nbsp;rozpálil ji, rozdělav řádný oheň kolem ní&nbsp;i&nbsp;uvnitř. Když se&nbsp;mu&nbsp;zdálo, že&nbsp;je&nbsp;dosti rozpálená, vymetl uhlí a&nbsp;vložil tam na&nbsp;zkoušku malý kousek těsta. Ale zhnědlo za&nbsp;malý okamžik a&nbsp;spálilo se&nbsp;na&nbsp;uhel. Vyčkal tedy, až&nbsp;nový kousek zůstal hodnou chvíli nezměněn, načež vložil do&nbsp;trouby prvou housku a&nbsp;zakryl přední otvor malé pícky teplým kamenem. Aby pec nevystydla, nakupil kolem teplého uhlí a&nbsp;popela. Po&nbsp;chvílích nakukoval na&nbsp;svůj výrobek a&nbsp;měl radost, že&nbsp;mu&nbsp;pěkně hnědne. A&nbsp;když konečně uznal za&nbsp;dobré jej vyndat, musil jej od&nbsp;kamene urazit. Byl na&nbsp;povrchu upečen až&nbsp;přespříliš, ale uvnitř nedopečen. Přesto vypadal dosti slibně. Usoudil, že&nbsp;byla pícka ještě příliš žhavá, ale teď že&nbsp;by&nbsp;mohla být dobrá. Rychle vložil druhý bochánek, ale aby se&nbsp;mu&nbsp;opět nepřipekl, nasypal pod něj trochu mouky. Tentokráte se&nbsp;mu&nbsp;podařil mnohem lépe, vypadal velmi dokonale. Pícka, obložená uhlím, nevychladla příliš, a&nbsp;tak vložil ještě třetí housku, a&nbsp;aby nahradil ušlé teplo, nahrnul ze&nbsp;všech stran i&nbsp;svrchu popel z&nbsp;uhlí a&nbsp;rozdělal kolem nový oheň. I&nbsp;toto pečení se&nbsp;povedlo nad očekávání, třebaže trvalo déle.</span></p>
          <p class="chunk" data-nb-ref-number="24" data-nb-words="61" data-nb-chars="372"><span class="idea" data-nb-ref-number="24" id="idea24" data-nb-words="61" data-nb-chars="372">Prvou housku shledal při zkoušce jen o&nbsp;málo lepší nežli svůj ubohý kamínek z&nbsp;předešlého dne. Druhá byla zcela jedlá, ale tuhá jako nepodařený lodní suchar. Třetí však byla opravdu zdařilá, měkká a&nbsp;plná vzduchových bublinek, jak má&nbsp;řádná houska být. Viděl, že&nbsp;to&nbsp;bylo tím, že&nbsp;nejdéle kynula před pečením, a&nbsp;jásal, že&nbsp;porozuměl tajemství pečení. Houska byla opravdu výborná.</span></p>
          <p class="chunk" data-nb-ref-number="25" data-nb-words="183" data-nb-chars="1099"><span class="idea" data-nb-ref-number="25" id="idea25" data-nb-words="183" data-nb-chars="1099">Později se&nbsp;mu&nbsp;povedly i&nbsp;vdolky&nbsp;– placky, pečené na&nbsp;horkém kameni. Pekl je&nbsp;pak častěji, neboť stály méně práce a&nbsp;příprav. O&nbsp;lívance se&nbsp;nemohl pokusit, nemaje omastku. Pokusil se&nbsp;také o&nbsp;kovářství. Po&nbsp;prvé, když vyráběl nové udice, zkusil to&nbsp;s&nbsp;hřebíky nahřátými do&nbsp;ruda. Uvedlo to&nbsp;jeho myšlenky na&nbsp;nové nápady, na&nbsp;které dříve nepřišel, jsa příliš zaujat tím, co&nbsp;znal z&nbsp;civilizace, kupř. při motyčce. Teď začal vymýšlet, ne&nbsp;jak by&nbsp;vyráběl evropské nástroje anebo jak by&nbsp;je&nbsp;napodobil z&nbsp;těch látek, které měl a&nbsp;které dovedl ovládnout, ale jak by&nbsp;je&nbsp;nahradil a&nbsp;čeho by&nbsp;mohl použít k&nbsp;dosažení téhož účelu. Prvním výsledkem tohoto myšlení bylo, že&nbsp;okoval svoji motyčku či&nbsp;kopáček, připevniv naň kus plochého železného pásu opatřeného několika děrami, jenž pocházel z&nbsp;kování jedněch lodních dveří. Uraziv a&nbsp;ulomiv jej asi v&nbsp;polovici, přiřezal svůj kopáček podle něho a&nbsp;vyvrtal, vypálil a&nbsp;vydlabal do&nbsp;něho na&nbsp;příslušných místech díry, načež nejprve přibil a&nbsp;přinýtoval železo hřebíky a&nbsp;pak zpevnil celek svázáním pomocí řemene z&nbsp;usušené kozí kůže, kterou namočil. Po&nbsp;uschnutí ztvrdla a&nbsp;stáhla nástroj dokonale.</span></p>
          <p class="chunk" data-nb-ref-number="26" data-nb-words="197" data-nb-chars="1197"><span class="idea" data-nb-ref-number="26" id="idea26" data-nb-words="197" data-nb-chars="1197">Z&nbsp;druhého konce kování udělal nový kopáček, vraziv topůrko do&nbsp;oka, jež tvořilo závěs dveří a&nbsp;bylo určeno k&nbsp;otáčení okolo železného kolíku. Po&nbsp;důkladném rozpálení podařilo se&nbsp;mu&nbsp;snadno stočit pás pomocí kleští a&nbsp;kolíku tak, že&nbsp;byl teď postaven plochou plátu napříč k&nbsp;toporu a&nbsp;tvořil velmi účelný kopáček. Byl to&nbsp;nepatrný výkon, snad směšný pro toho, kdo je&nbsp;zvyklý pomoci si&nbsp;sám. Ale pro Robinsona, jenž dříve nikdy nic řemeslného nedělal a&nbsp;k&nbsp;dílu kovopracovníka měl jenom velkou úctu naprostého laika, který o&nbsp;něm ví&nbsp;jenom pramálo z&nbsp;doslechu a&nbsp;z&nbsp;rytin v&nbsp;knihách, znamenalo to&nbsp;opravdový rozhodující křest praktického zasvěcení. Od&nbsp;té&nbsp;doby přistupoval ke&nbsp;svým úlohám se&nbsp;zcela jiným duchem a&nbsp;bez zaujatosti a&nbsp;dovedl nalézat způsoby, jak se&nbsp;naučit tomu, čeho neuměl, a&nbsp;vymýšlet, čeho neznal. Z&nbsp;pouhého opakovatele známých věcí stával se&nbsp;pomalu vynálezce, jenž sám vymýšlel. A&nbsp;mezi těmito dvěma stavy lidské mysli je&nbsp;nesmírný rozdíl, skutečná propast, kterou dovedou ocenit jenom ti, kdo ji&nbsp;překročili a&nbsp;kdo sami, jsouce vynalézaví a&nbsp;plni schopnosti mít důvtipné a&nbsp;praktické nápady, mají příležitost ke&nbsp;styku s&nbsp;lidmi, kteří nikdy sami na&nbsp;nic nepřijdou a&nbsp;jež nutno všemu pracně naučit pouhým napodobením.</span></p>
          <p class="chunk" data-nb-ref-number="27" data-nb-words="83" data-nb-chars="503"><span class="idea" data-nb-ref-number="27" id="idea27" data-nb-words="83" data-nb-chars="503">Pokoušel se&nbsp;potom i&nbsp;o&nbsp;vykování jakéhosi rýče, ale shledal, že&nbsp;na&nbsp;prostém ohništi, kde topil dřevěnými třískami a&nbsp;polínky, nemůže své železo nijak správně rozhřívat, a&nbsp;odložil práci s&nbsp;úmyslem, že&nbsp;se&nbsp;k&nbsp;ní vrátí, až&nbsp;vymyslí, jak si&nbsp;udělat výheň a&nbsp;měch. Prozatím rýče příliš nepotřeboval, motyčka mu&nbsp;stačila. Nežli jeho pole vzroste tak, aby kopáč nestačil&nbsp;– kdoví, co&nbsp;si&nbsp;dovede vymyslit a&nbsp;udělat! Nového kopáčku použil hned, aby prohloubil stružku kolem domu v&nbsp;opravdový příkop, čímž pěkně vysušil podlahu.</span></p>
          <p class="chunk" data-nb-ref-number="28" data-nb-words="210" data-nb-chars="1223"><span class="idea" data-nb-ref-number="28" id="idea28" data-nb-words="210" data-nb-chars="1223">Jednoho dne vyšel hned po&nbsp;prudkém lijáku, jenž náhle přišel a&nbsp;náhle skončil, zanechávaje po&nbsp;sobě modré nebe. Cosi se&nbsp;kmitlo u&nbsp;země a&nbsp;Nero skočiv, chytl pestrého, modrožlutého papouška, jejž na&nbsp;pánovo volání přinesl živého. Robinson mu&nbsp;jej vzal, a&nbsp;ač se&nbsp;pták pokoušel jej kousnout, zanesl jej domů a&nbsp;uzavřel zatím do&nbsp;bedny. Byl to&nbsp;zřejmě zcela mladý pták a&nbsp;byl asi překvapen lijákem mimo úkryt&nbsp;– aspoň byl nadobro promočen a&nbsp;neschopný létat. Opravdu se&nbsp;sotva vůbec hýbal. Přemýšleje, jak by&nbsp;ptáka uchoval, vzpomněl na&nbsp;dosti tenký, ale pevný řetízek, jenž na&nbsp;lodi sloužíval k&nbsp;držení větracího příklopu v&nbsp;kapitánově kabině. Uvázal jej ptáku kolem nohy, a&nbsp;posadiv ptáka na&nbsp;příčný trámec pod střechou, uvázal jej k&nbsp;němu. Zavěsil mu&nbsp;pak na&nbsp;dosah různé ovoce, banány a&nbsp;různé ořechy a&nbsp;čekal, až&nbsp;pták zdomácní. Promočené zvíře choulilo se&nbsp;dlouho v&nbsp;koutku a&nbsp;zdálo se, že&nbsp;je&nbsp;nemocné. Několik dní sedělo téměř bez hnutí a&nbsp;Robinson se&nbsp;již bál, že&nbsp;mu&nbsp;zahyne, když jednoho dne, vrátiv se&nbsp;z&nbsp;vycházky nalezl Pola&nbsp;– jak ptáka pojmenoval&nbsp;– obírajícího banán. Pták pohlédl na&nbsp;vstupujícího, odhodil banán a&nbsp;šoural se&nbsp;stranou do&nbsp;svého kouta ke&nbsp;střeše. Asi nechtěl se&nbsp;svým věznitelem „mluvit“. A&nbsp;nedal se&nbsp;také rušit žádným přimlouváním a&nbsp;lákáním.</span></p>
          <p class="chunk" data-nb-ref-number="29" data-nb-words="247" data-nb-chars="1455"><span class="idea" data-nb-ref-number="29" id="idea29" data-nb-words="247" data-nb-chars="1455">Tento napjatý poměr potrval několik dní. Robinson vždy ráno na&nbsp;ptáka hovořil, volaje ho&nbsp;jménem, a&nbsp;dal mu&nbsp;nové ovoce do&nbsp;závěsu a&nbsp;naplnil vodou nádobku z&nbsp;kokosové skořápky přibitou k&nbsp;trámci. A&nbsp;pak nechal ptáka sobě samému. Papoušek sedal zprvu tiše, ale čím dále tím patrněji sledoval vše, co&nbsp;se&nbsp;kolem něho dálo, otáčeje se&nbsp;po&nbsp;Robinsonovi i&nbsp;po psu. Často si&nbsp;v&nbsp;koutku cosi pobroukával. Ale všechny snahy přimět jej k&nbsp;mluvení byly marné. A&nbsp;tu jednoho odpoledne, když četl, pojídaje banán, byl náhle překvapen skřehotavým hlasem, jenž hlasně zavolal: „Polo! Jez, Polo! Na, Polo! Jez!“ Papoušek poprvé promluvil a&nbsp;hlásil se&nbsp;o&nbsp;svůj díl, jejž mu&nbsp;Robinson zapomněl dát. Byla to&nbsp;prvá lidská slova, jež zde za&nbsp;rok uslyšel&nbsp;– kromě svých vlastních&nbsp;– a&nbsp;Robinson se&nbsp;jimi cítil podivně a&nbsp;prudce vzrušen. Rychle vyhověl volání povinnosti a&nbsp;od té&nbsp;doby byl přímý styk navázán. Pták odvrhl docela náhle svoji vzdorovitost a&nbsp;nepřístupnost a&nbsp;velmi rychle se&nbsp;zcela skamarádil a&nbsp;napodobil brzy různé krátké věty, jimiž Robinson své obírání se&nbsp;ptákem vždy stejně provázel. Naučil se&nbsp;také volat Robinsonovo jméno a&nbsp;často je&nbsp;opakoval až&nbsp;do&nbsp;omrzení, volaje svého pána ke&nbsp;hraní, když na&nbsp;to&nbsp;nebylo kdy. Vida jeho přítulnost, bral jej Robinson později z&nbsp;jeho trámce dolů a&nbsp;konečně mu&nbsp;prodloužil řetízek kusem provazu. Trvalo ovšem dlouho, nežli se&nbsp;odvážil pustit jej úplně volně po&nbsp;domku. S&nbsp;Neronem spřátelil se&nbsp;Polo velmi dokonale, rovněž i&nbsp;s&nbsp;kozou, která chodila do&nbsp;domku na&nbsp;návštěvu.</span></p>
          <p class="chunk" data-nb-ref-number="30" data-nb-words="118" data-nb-chars="708"><span class="idea" data-nb-ref-number="30" id="idea30" data-nb-words="118" data-nb-chars="708">Tak nadešel den 30.&nbsp;září, výroční den jeho příchodu na&nbsp;ostrov. Oslavil jej s&nbsp;myslí přeplněnou dojmy a&nbsp;myšlenkami. Aby neupadl v&nbsp;přílišné dumání, jemuž se&nbsp;vyhýbal a&nbsp;jež naň zvláště v&nbsp;době dešťového zajetí působilo velmi skličujícím dojmem, učinil z&nbsp;tohoto dne malou náboženskou slavnost. Uklidil již předešlý den celý domek co&nbsp;nejdokonaleji a&nbsp;strávil výročí půstem a&nbsp;čtením v&nbsp;bibli. Pak pročetl hlavní části svého deníku. Byl to&nbsp;první svátek, jejž slavil. A&nbsp;také si&nbsp;toho dne rozdělil zápisy čarami na&nbsp;označení týdnů, a&nbsp;rovněž na&nbsp;svém kříži na&nbsp;pobřeží označil rok delším vrubem a&nbsp;od té&nbsp;doby udržoval rozdělení doby na&nbsp;týdny, snaže se&nbsp;zachovávat neděli vždy nějakým odlišným způsobem na&nbsp;rozdíl od&nbsp;ostatních dnů.</span></p>
          <p class="chunk" data-nb-ref-number="31" data-nb-words="22" data-nb-chars="152"><span class="idea" data-nb-ref-number="31" id="idea31" data-nb-words="22" data-nb-chars="152">Zpozoroval, že&nbsp;mu&nbsp;dochází inkoust. A&nbsp;protože nesnesl přílišného rozředění, byl nucen jím co&nbsp;nejvíce šetřit, dokud zaň nenalezne nějakou vhodnou náhradu.</span></p>
          <hr>
          <p class="chunk" data-nb-ref-number="32" data-nb-words="15" data-nb-chars="107"><span class="idea" data-nb-ref-number="32" id="idea32" data-nb-words="15" data-nb-chars="107"><a href="./resources/undefined">16</a> Hlízy cizokrajné rostliny manihotu poskytují škrob zvaný kasava nebo maniok, zde rozlišováno. <em>Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>