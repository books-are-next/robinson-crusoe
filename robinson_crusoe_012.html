<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VIII">
    <meta name="apple-mobile-web-app-capable" content="yes">
    <title>VIII</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Daniel Defoe: Robinson Crusoe">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Robinson Crusoe">
    <meta property="og:title" content="Robinson Crusoe">
    <meta property="og:type" content="book">
    <meta property="og:book:author" content="Daniel Defoe">
    <meta property="twitter:title" content="Daniel Defoe: Robinson Crusoe">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./robinson_crusoe_011.html">
    <link rel="next" href="./robinson_crusoe_013.html">
    <meta name="nb-order" content="11">
    <link rel="self" href="robinson_crusoe_012.html">
    <meta name="nb-identifier" content="defoe-robinson-crusoe-4181aa0">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4652" data-nb-chars="27956">
    <nav role="doc-toc">
      <ul class="plain section">
        <li><a href="robinson_crusoe_005.html">I</a></li>
        <li><a href="robinson_crusoe_006.html">II</a></li>
        <li><a href="robinson_crusoe_007.html">III</a></li>
        <li><a href="robinson_crusoe_008.html">IV</a></li>
        <li><a href="robinson_crusoe_009.html">V</a></li>
        <li><a href="robinson_crusoe_010.html">VI</a></li>
        <li><a href="robinson_crusoe_011.html">VII</a></li>
        <li><a href="robinson_crusoe_012.html">VIII</a></li>
        <li><a href="robinson_crusoe_013.html">IX</a></li>
        <li><a href="robinson_crusoe_014.html">X</a></li>
        <li><a href="robinson_crusoe_015.html">XI</a></li>
        <li><a href="robinson_crusoe_016.html">XII</a></li>
        <li><a href="robinson_crusoe_017.html">XIII</a></li>
        <li><a href="robinson_crusoe_018.html">XIV</a></li>
        <li><a href="robinson_crusoe_019.html">XV</a></li>
        <li><a href="robinson_crusoe_020.html">XVI</a></li>
        <li><a href="robinson_crusoe_021.html">XVII</a></li>
        <li><a href="robinson_crusoe_022.html">XVIII</a></li>
        <li><a href="robinson_crusoe_023.html">XIX</a></li>
        <li><a href="robinson_crusoe_024.html">XX</a></li>
        <li><a href="robinson_crusoe_025.html">XXI</a></li>
        <li><a href="robinson_crusoe_026.html">XXII</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">VIII</span></h1>
        <section>
          <p class="chunk" data-nb-ref-number="2" data-nb-words="348" data-nb-chars="2087"><span class="idea" data-nb-ref-number="2" id="idea2" data-nb-words="348" data-nb-chars="2087">Tak strávil dva měsíce mokrého období v&nbsp;pracích a&nbsp;v&nbsp;zábavě se&nbsp;svými soudruhy lépe a&nbsp;rychleji, nežli se&nbsp;nadál. V&nbsp;polovině října se&nbsp;počasí rychle lepšilo, a&nbsp;tak uznal dobu za&nbsp;vhodnou, aby zasel svoje obilí. S&nbsp;vědomím, že&nbsp;rýže nejen vydrží mokro, ale žádá si&nbsp;je, zryl nejdříve kus půdy u&nbsp;ohrady a&nbsp;zasel polovinu rýže ještě v&nbsp;době mokra, druhou za&nbsp;prvých pěkných dnů, zavodnil je&nbsp;však stružkami. Potom upravil kus políčka pro ječmen a&nbsp;zasel jej rovněž ve&nbsp;dvou lhůtách, jednu část během obratu počasí, 19.&nbsp;října, druhou o&nbsp;14&nbsp;dní později. Od&nbsp;rýže i&nbsp;od ječmene uchoval si&nbsp;částku pro případ nezdaru s&nbsp;prvou setbou, neboť neměl tušení, kdy vlastně je&nbsp;zde pravá doba k&nbsp;setí. Potom se&nbsp;vydal ke&nbsp;svému „letnímu sídlu“. Nalezl je&nbsp;důkladně změněné. Ohrada se&nbsp;nejen ujala, ale vyrostla v&nbsp;bujnou spleť větví a&nbsp;listí. Stromy a&nbsp;větve, jichž k&nbsp;tomu užil, měly asi povahu naší vrby. Bujely, jako by&nbsp;si&nbsp;chtěly svoje zmrzačení co&nbsp;nejdříve vynahradit. Tvořily opravdový háj svěže zeleného proutí. Také dvůr, prostora ohradou uzavřená, byla opět houštinou rostlinstva a&nbsp;Robinson potřeboval několik pracných dní, nežli ji&nbsp;opět vyklidil a&nbsp;upravil. Neobyčejně rychlý vzrůst stromů, jichž užil k&nbsp;letní ohradě, vnukl Robinsonovi myšlenku, aby jich použil i&nbsp;při svém hlavním obydlí. Nařezal několik otepí, mladé výhony i&nbsp;pruty větví&nbsp;– podobaly se&nbsp;celkem větvím a&nbsp;prutům topolu&nbsp;– a&nbsp;zarážel je&nbsp;v&nbsp;dvojitém kruhu asi dvanáct metrů vzdáleném od&nbsp;první ohrady, kde se&nbsp;vesměs ujaly a&nbsp;nejen skýtaly skvostný stín, ale během doby změnily se&nbsp;v&nbsp;pevnou ohradu, jež však ničím nepřipomínala lidskou přítomnost a&nbsp;sloužila domu k&nbsp;bezpečnému úkrytu. Zdokonaloval tuto ohradu opět ve&nbsp;volných chvílích novými a&nbsp;novými sazenicemi větších kůlů, jež vtloukl opět do&nbsp;země jako palisádu, a&nbsp;vytvořil během roku novou skutečnou hradbu, která bránila přístupu a&nbsp;jistě by&nbsp;byla odradila každého, kdo nebyl předem zpraven, že&nbsp;je&nbsp;zde ukryto obydlí, od&nbsp;každého pokusu proniknout dále v&nbsp;místech této naprosto neproniknutelné houštiny. To&nbsp;se&nbsp;ovšem nestalo hned, prozatím byl to&nbsp;jenom řídký živý plot, jenž však rostl a&nbsp;houstl s&nbsp;neuvěřitelnou rychlostí.</span></p>
          <p class="chunk" data-nb-ref-number="3" data-nb-words="191" data-nb-chars="1202"><span class="idea" data-nb-ref-number="3" id="idea3" data-nb-words="191" data-nb-chars="1202">Stará ohrada činila však tou dobou již úplně dojem přirozené houštiny. Aby nabyl pohodlnějšího, ale přece bezpečného vchodu, použil místa, kde skalní stěna tvořila nevelký výstupek, asi šest metrů vysoký. Zhotovil si&nbsp;lehký žebřík, který, přistaven stranou k&nbsp;výstupku, umožnil vystoupit na&nbsp;jeho horní kraj&nbsp;– uzoučkou to&nbsp;římsu, jež sotva stačila k&nbsp;postavení. Ale měkkou děratou skálu, z&nbsp;níž stěna sestávala, bylo velmi snadno zpracovat tak, že&nbsp;získal nahoře cestu, po&nbsp;níž mohl podél stěny přejít za&nbsp;větvemi stromů své bývalé hradby na&nbsp;vnitřní stranu, kde opět po&nbsp;jiném žebříku sestoupil dolů. Když odklidil zevní žebřík a&nbsp;ukryl jej do&nbsp;houští, neprozrazovalo nic ani při pozorném ohledání, že&nbsp;by&nbsp;zde byl vchod k&nbsp;obydlí. Horní římsu bylo lze zdola sotva rozeznat, nelišila se&nbsp;nikterak od&nbsp;jiných přirozených skalních hrbolů, a&nbsp;když urazil a&nbsp;zarovnal několik nerovností a&nbsp;drobných výstupků, nebylo možno, aby se&nbsp;kdokoliv po&nbsp;skalní stěně vyšplhal nahoru bez pomoci žebříku. Ani náhodný nález žebříku nemohl nic prozradit. Ukrýval jej vždy kousek opodál a&nbsp;nálezce nemohl z&nbsp;ničeho uhodnout jeho účel.&nbsp;– Potom zrušil svůj dosavadní přechod a&nbsp;nechal místo, kde dosud ohradu přelézal, po&nbsp;zevní straně úplně zarůst.</span></p>
          <p class="chunk" data-nb-ref-number="4" data-nb-words="475" data-nb-chars="2842"><span class="idea" data-nb-ref-number="4" id="idea4" data-nb-words="475" data-nb-chars="2842">Ještě nežli tyto práce podnikl, pozoroval, že&nbsp;jeho krotká koza propadla neklidu a&nbsp;nepokoji, jenž ohlašuje touhu po&nbsp;přirozeném povolání zvířete, a&nbsp;viděl, že&nbsp;buď ji&nbsp;musí pustit, anebo učinit jiné opatření, nemá-li mu&nbsp;milé zvíře snad zahynout. Konečně přišel na&nbsp;nápad, jak by&nbsp;jí&nbsp;snad mohl opatřit společníka. Uvázal jí&nbsp;na&nbsp;rohy pevný provaz a&nbsp;dovedl ji&nbsp;do&nbsp;údolí, kde ji&nbsp;ulovil a&nbsp;kde od&nbsp;té&nbsp;doby nebyl, neboť lovil svoji kořist na&nbsp;bližších místech. Množství koz prchalo před nimi, dokazujíc, že&nbsp;kozy nijak nezměnily svého bydliště. Vyhledal volné místo na&nbsp;úbočí údolí, uřízl mladý stromek rostoucí o&nbsp;samotě a&nbsp;k&nbsp;pahýlu uvázal kozin provaz, ponechávaje jí&nbsp;asi metr volnosti. V&nbsp;nejbližším okolí pak, v&nbsp;místech, kudy byl ke&nbsp;koze přístup a&nbsp;kde kozí stopy a&nbsp;trus prozrazovaly, že&nbsp;tudy zvířata přecházejí, upravil na&nbsp;stromy a&nbsp;křoví přes cestu oka z&nbsp;pevných provazů. Protože to&nbsp;nikdy nedělal, stálo ho&nbsp;to&nbsp;mnoho práce a&nbsp;pokusů, nežli vymyslil, jak oka upravit, aby v&nbsp;nich zvíře, jež by&nbsp;tudy prošlo, pravděpodobně uvízlo. Leč konečně vymyslil cosi, co&nbsp;mohlo účinkovat, umístiv oka tak, že&nbsp;procházející zvíře prošlo hlavou pohodlně pod horním provazem, ale strhlo hrudí dolní část oka s&nbsp;sebou. Zakryv dolní část oka větvičkami, aby holý provaz nevzbudil podezření, odešel s&nbsp;Neronem a&nbsp;vystoupil na&nbsp;protější svah na&nbsp;místo, odkud mohl na&nbsp;zajatou kozu vidět, a&nbsp;uložil se&nbsp;tam v&nbsp;úkrytu na&nbsp;číhanou. Uvázané zvíře mečelo a&nbsp;naříkalo, nesnažíc se&nbsp;však příliš osvobodit, neboť bylo na&nbsp;uvázání zvyklé. Pásl ji&nbsp;tímto způsobem častěji v&nbsp;okolí ohrady. Ale teprve odpoledne, po&nbsp;odpoledním dešti, viděl houfec koz blížit se&nbsp;pomalu a&nbsp;zvědavě k&nbsp;místu, kde uvězněná družka naříkala. Vystoupily na&nbsp;volná místa na&nbsp;hřebenu úbočí a&nbsp;pak opět sestoupily dolů a&nbsp;zmizely mu&nbsp;v&nbsp;dolní houštině z&nbsp;očí. A&nbsp;pak se&nbsp;pohnula křoví nedaleko kozy a&nbsp;za chvilku statný kozlík vystupoval na&nbsp;stráň, provázen opodál několika kozami. Ale obešel místo, kde byla nastražena prvá past, a&nbsp;blížil se&nbsp;koze přímo do&nbsp;stráně, kde nebylo nic připraveno. Robinson již myslil, že&nbsp;plán na&nbsp;chycení ztroskotal. Ale když se&nbsp;kozlovy průvodkyně daly rovnou k&nbsp;nastraženému oku, doufal, že&nbsp;chytí aspoň jednu z&nbsp;nich. Skutečně se&nbsp;také jedna chytila, a&nbsp;když sebou chvíli marně cloumala, až&nbsp;upadla, mečíc a&nbsp;naříkajíc žalostně, vyskočil kozlík poplašeně a&nbsp;hnal se&nbsp;odtud&nbsp;– rovnou do&nbsp;jiného oka. Okamžitě rozběhl se&nbsp;Robinson s&nbsp;Neronem na&nbsp;místo lovu, aby předešel možnému uškrcení chycených zvířat. Chycený kozel postavil se&nbsp;statečně na&nbsp;odpor, ale brzy ho&nbsp;bezpečně spoutal pomocí provazů, jež mu&nbsp;přehodil přes rohy a&nbsp;uvázal dvěma směry, takže nemohl hlavou hnout. Potom teprve statečné zvíře s&nbsp;velkou námahou spoutal na&nbsp;nohou a&nbsp;položil bezmocně na&nbsp;zem. Ale zápas byl nesnadný, zvíře projevilo takovou sílu, že&nbsp;mohl Robinson jen s&nbsp;námahou udržet nohu, aby ji&nbsp;svázal a&nbsp;nezlomil. Koza dala mnohem méně práce, a&nbsp;tak měl dva nové zajatce.</span></p>
        </section>
        <section>
          <p class="chunk" data-nb-ref-number="5" data-nb-words="1" data-nb-chars="0"><span class="idea" data-nb-ref-number="5" id="idea5" data-nb-words="1" data-nb-chars="0"><img src="../Images/robinson_crusoe_054.jpg" alt=""></span></p>
        </section>
        <section>
          <p class="chunk" data-nb-ref-number="6" data-nb-words="82" data-nb-chars="485"><span class="idea" data-nb-ref-number="6" id="idea6" data-nb-words="82" data-nb-chars="485">Nemoha doufat, že&nbsp;by&nbsp;kozel šel dobrovolně s&nbsp;ním&nbsp;– a&nbsp;hnát jej a&nbsp;tahat násilím znamenalo neustálý zápas&nbsp;– naložil si&nbsp;jej Robinson na&nbsp;ramena a&nbsp;nastoupil v&nbsp;průvodu Nerona a&nbsp;krotké kozy cestu k&nbsp;letní ohradě, kam odtud bylo nejblíže. Odpočinuv si&nbsp;několikráte cestou pod tíhou zvířete vážícího dobrých třicet kilogramů, došel konečně utrmácen do&nbsp;ohrady, přenesl kozla dovnitř, uvázal jej k&nbsp;pahýlu u&nbsp;země a&nbsp;rozvázal mu&nbsp;pouta. Potom ponechal obě zvířata sobě samým a&nbsp;odešel pro druhého zajatce.</span></p>
          <p class="chunk" data-nb-ref-number="7" data-nb-words="58" data-nb-chars="333"><span class="idea" data-nb-ref-number="7" id="idea7" data-nb-words="58" data-nb-chars="333">Ke&nbsp;svému překvapení nalezl dva. Jiné zvíře zapletlo se&nbsp;do&nbsp;jiného oka a&nbsp;leželo uboze zkrouceno na&nbsp;druhé straně loviště. Vyprostil je&nbsp;a&nbsp;přemýšlel, co&nbsp;s&nbsp;nimi. Nemohl jich dnes již odnášet namáhavou cestou. Uvázal je&nbsp;tedy za&nbsp;rohy k&nbsp;pahýlům uříznutých stromků tak, aby se&nbsp;nemohly zaplést, a&nbsp;opustil je, hodlaje se&nbsp;druhý den pro ně&nbsp;vrátit.</span></p>
          <p class="chunk" data-nb-ref-number="8" data-nb-words="402" data-nb-chars="2409"><span class="idea" data-nb-ref-number="8" id="idea8" data-nb-words="402" data-nb-chars="2409">Učinil tak a&nbsp;nalezl jedno zvíře mrtvé. Zuřivou námahou vyprostit se&nbsp;zlomilo si&nbsp;nejspíše vaz.&nbsp;– Odnesl tedy zbylou kozu do&nbsp;ohrady a&nbsp;nalezl kozlíka již uklidněného, ale rozhodně v&nbsp;nevlídné náladě. Pustil přinesenou kozu volně v&nbsp;ohradě a&nbsp;dal se&nbsp;do&nbsp;stavění větší ohrady pro chycená zvířata. Usmyslil si, že&nbsp;ji&nbsp;udělá raději větší, aby mohl své stádo rozmnožit. Nalezl snadno místo, kde stromy tvořily přirozený kruh. Bylo jich dosti všude, kde některý velikán s&nbsp;mohutnou hustou korunou ubíral svému okolí sluneční svit. Ovšem nebyla to&nbsp;volná prostranství, ale bylo možno vysekat měkký dužnatý podrost a&nbsp;uvolnit dosti místa k&nbsp;pohybu. Vybral si&nbsp;jedno vhodné místo, a&nbsp;vysekav sekerkou stromky zde rostoucí, použil jich, aby propletl jimi okolní stromy jakoby kůly, podobně jako to&nbsp;udělal již jednou u&nbsp;svého letního sídla. Vchod nechal volný a&nbsp;tarasil jej příčnými tyčkami. Po&nbsp;týdenní práci byla ohrada tak dalece hotova, aby stačila svému účelu. A&nbsp;tak přenesl kozla a&nbsp;obě kozy do&nbsp;ní. Ohrada byla nepravidelný kruh, jenom asi patnáct kroků v&nbsp;průměru a&nbsp;ne­skýtala zvířatům mnoho volnosti. Stačila však, aby v&nbsp;ní mohla být zvířata ochočena a&nbsp;zkrocena. A&nbsp;krotká koza přispěla k&nbsp;tomu velice, neboť přicházejíc ochotně k&nbsp;Robinsonovi a&nbsp;berouc od&nbsp;něho pamls­ky, jež jí&nbsp;přinášel, byla svým divokým druhům příkladem. Zvířata prchala sice vždy do&nbsp;opačného kouta, ale zvykala si&nbsp;vůčihledě. A&nbsp;již po&nbsp;několika dnech, ač&nbsp;se&nbsp;stále uhýbala, brala přece čerstvé listí, které jim podával.&nbsp;– Kozel zůstal však velmi dlouho vzpurným&nbsp;– ano, neochočil se&nbsp;nikdy doopravdy. Vzal sice podávaný pamlsek, ale stavěl se&nbsp;urputně k&nbsp;trkání, kdykoliv se&nbsp;Robinson pokoušel jej pohladit nebo chytit. A&nbsp;to i&nbsp;potom, když zkušeností poučen sledoval svého pána klidně, když jej převáděl na&nbsp;provaze na&nbsp;pastvu. Neboť Robinson soudil, že&nbsp;se&nbsp;místa, na&nbsp;nichž se&nbsp;kozy zdržovaly, vyznačují asi travou a&nbsp;rostlinami, které jim jsou zvláště vítány, a&nbsp;proto je&nbsp;vodil, když je&nbsp;na&nbsp;sebe navykl, častěji na&nbsp;pastvu, svázány mezi sebou za&nbsp;rohy a&nbsp;drže je&nbsp;na&nbsp;pevném provazu. Pokoušely se&nbsp;sice utéci, ale pomoc Neronova je&nbsp;držela na&nbsp;uzdě. A&nbsp;když vykonaly tuto procházku několikráte jednotlivě, jen ve&nbsp;společnosti krotké kozy, daly se&nbsp;vodit i&nbsp;v&nbsp;houfku s&nbsp;kozlem. V&nbsp;jednom koutku ohrady zřídil pro ně&nbsp;pěknou střechu k&nbsp;ochraně od&nbsp;deště i&nbsp;od slunce a&nbsp;zvířata pod ní&nbsp;strávila většinu denního času. Aby jim nemusil nosit vodu, zavedl jim do&nbsp;ohrady stružku z&nbsp;pramene výše nad ohradou.</span></p>
          <p class="chunk" data-nb-ref-number="9" data-nb-words="67" data-nb-chars="452"><span class="idea" data-nb-ref-number="9" id="idea9" data-nb-words="67" data-nb-chars="452">Opravdu neočekávaný zdar prvého lapačského pokusu povzbudil ho&nbsp;k&nbsp;opakování. Chytil při tom ještě jednu kozu. Připisoval tento zdar tomu, že&nbsp;tato zvířata vůbec dosud nepoznala nástrah a&nbsp;nebyla zvyklá dávat pozor na&nbsp;cokoliv jiného nežli na&nbsp;přirozená nebezpečí. To&nbsp;ovšem bylo proň nedocenitelnou výhodou, neboť všechna zvířata jsou tak bystrá, ostražitě si&nbsp;velmi rychle zvyknou pozorovat vše cizí a&nbsp;neobvyklé, jakmile jednou pochopila, že&nbsp;jsou ohrožována.</span></p>
          <p class="chunk" data-nb-ref-number="10" data-nb-words="187" data-nb-chars="1169"><span class="idea" data-nb-ref-number="10" id="idea10" data-nb-words="187" data-nb-chars="1169">Přemýšlením zdokonalil svoje okařské umění tak, že&nbsp;mohl doufat, že&nbsp;jím časem nahradí potřebu lovit puškou. Neboť třebaže měl střelného prachu znamenitou zásobu, nevyčerpatelná nebyla, a&nbsp;on nevěděl, zdali jí&nbsp;nebude potřebovat k&nbsp;vážnějším účelům, k&nbsp;boji o&nbsp;život. A&nbsp;tak věnoval této věci mnohou chvíli večerních úvah a&nbsp;praktických pokusů, vymýšleje oka, nástrahy a&nbsp;pasti, až&nbsp;pomalu přišel na&nbsp;mnoho lapaček, jež mu&nbsp;opatřily mnoho mrtvé i&nbsp;živé kořisti. Líčil je&nbsp;na&nbsp;cestičky, které si&nbsp;zvěř a&nbsp;ptactvo v&nbsp;houštinách a&nbsp;v&nbsp;trávě vyšlapaly. Svých „krocanů“ nelovil již vůbec jinak nežli do&nbsp;ok, a&nbsp;chytil při tom i&nbsp;některá jiná zvířata, o&nbsp;nichž dosud neměl tušení, že&nbsp;na&nbsp;ostrově jsou. Což ovšem nebylo nic divného, neboť na&nbsp;ostrově vlastně vůbec nebylo volných prostranství, kromě břehu tvořeného okruhem přílivového dosahu, který byl pokryt pískem, balvany a&nbsp;škeblemi. Vše ostatní bylo zarostlé houštinou ponechávající jen tu&nbsp;a&nbsp;tam trochu volnější místa, krytá jenom vysokou travou a&nbsp;býlím. Toliko na&nbsp;některých místech pod nejvyššími a&nbsp;nejhustšími stromy byla někdy opravdu volnější místa. Tam však nebylo milo pobývat. Bylo tam pod hustou klenbou listí téměř tma a&nbsp;dusno k&nbsp;zalknutí.</span></p>
          <p class="chunk" data-nb-ref-number="11" data-nb-words="74" data-nb-chars="465"><span class="idea" data-nb-ref-number="11" id="idea11" data-nb-words="74" data-nb-chars="465">Takto poznal ve&nbsp;své kořisti několik druhů větších i&nbsp;menších kurovců, vesměs znamenitý to&nbsp;příspěvek pro kuchyni, ale i&nbsp;dva druhy čtvernožců, z&nbsp;nichž jeden živě připomínal divokého králíka s&nbsp;velkýma sice, ale kulatýma ušima, a&nbsp;druhý větší nepodobal se&nbsp;ničemu, co&nbsp;by&nbsp;bylo lze popsat jinak nežli jako vepříka s&nbsp;malýma, myšíma ušima, na&nbsp;čtyřech dosti vysokých, stejných nohách jako pes, s&nbsp;hladkou, černohnědě a&nbsp;bíle pruhovanou srstí. Obojí druh skýtal znamenitou pečeni.</span></p>
          <p class="chunk" data-nb-ref-number="12" data-nb-words="36" data-nb-chars="230"><span class="idea" data-nb-ref-number="12" id="idea12" data-nb-words="36" data-nb-chars="230">Na&nbsp;svých vycházkách k&nbsp;říčkám zahlédl častěji nějaká větší zvířata, jež prchla příliš rychle, aby viděl více nežli šedý trup jakoby velkého vepře mizícího hbitě pod křovím. Dosud však nikdy se&nbsp;mu&nbsp;nepodařilo některé opravdu spatřit.</span></p>
          <p class="chunk" data-nb-ref-number="13" data-nb-words="89" data-nb-chars="576"><span class="idea" data-nb-ref-number="13" id="idea13" data-nb-words="89" data-nb-chars="576">Věnoval také mnoho péče rybolovu. Jsa dobře zásoben nejrozmanitější potravou, nelovil ovšem vlastně z&nbsp;potřeby, ale pro zajímavost zaměstnání. Nové udice, za&nbsp;dešťů zhotovené, osvědčily se&nbsp;plně a&nbsp;chytil mnoho rozmanitých ryb. Poznal, že&nbsp;na&nbsp;různých místech zdržovaly se&nbsp;různé druhy. Slyšel však kdysi, že&nbsp;jsou také ryby jedovaté, a&nbsp;proto odhazoval všechny, které se&nbsp;nepodobaly známým druhům. Bylo dost takových, které vypadaly úplně jako losos, pstruh, sleď, úhoř, okoun, štika, bělice nebo kapr. Domníval se, že&nbsp;drže se&nbsp;jich, nemůže chybit, a&nbsp;toto pravidlo se&nbsp;mu&nbsp;také osvědčilo.</span></p>
          <p class="chunk" data-nb-ref-number="14" data-nb-words="269" data-nb-chars="1677"><span class="idea" data-nb-ref-number="14" id="idea14" data-nb-words="269" data-nb-chars="1677">Vyvařil si&nbsp;také novou zásobu soli, používaje k&nbsp;tomu kotlíku a&nbsp;obou mis. Velký, asi dvanáctilitrový kotlík a&nbsp;mísy, jež pojmuly každá asi osm litrů, daly na&nbsp;jedno vyvaření asi osminu kilogramu soli, neboť získával raději méně, aby dostal sůl co&nbsp;nejčistší, prostou hořkých součástí. Vyvařil si&nbsp;však i&nbsp;trochu hořké soli, věda, že&nbsp;v&nbsp;tropech není nic zhoubnějšího nežli ucpaná střeva. Leč při na&nbsp;ovoce bohaté své stravě nepozoroval dosud nejmenších nesnází a&nbsp;loňská zimnice se&nbsp;letos vůbec nedostavila.&nbsp;– Na&nbsp;žhavém slunci mořského břehu šla práce velmi rychle, a&nbsp;tak, udělav si&nbsp;vhodné ohniště mezi kameny, vyvařil v&nbsp;několika dnech dosti soli, aby byl zabezpečen na&nbsp;dlouhou dobu. Potom se&nbsp;zaměstnával touto prací jenom příležitostně za&nbsp;dlouhých večerů, kdy plápol ohně příjemně plašil tmu. Mimo to&nbsp;zřídil si&nbsp;i&nbsp;solivar sluneční po&nbsp;vzoru brazilských obyvatelů. Zavěsil kus dehtované plachty na&nbsp;čtyři kůly, naplnil ji&nbsp;mořskou vodou a&nbsp;nechal na&nbsp;slunci, chráně ji&nbsp;před deštěm jiným kusem plachty, kterou přes ni&nbsp;před deštěm přehodil a&nbsp;příčnou tyčí střechovitě nadzdvihl. Když bylo vykrystalizováno dosti soli, vypouštěl vodu obsahující hořkou sůl a&nbsp;nechal zbylou sůl vysušit. Docílený výrobek byl výborný a&nbsp;téměř bez hořkosti. Toto zařízení pracovalo bez námahy a&nbsp;vyžadovalo pomoci jen v&nbsp;době, kdy hrozily odpolední lijáky. Neboť skutečně suchého období vůbec nebylo&nbsp;– bylo jen málo dní vůbec bez deště. Ale netrvaly nikdy dlouho, ustávaly náhle, jako náhle se&nbsp;spustily, a&nbsp;pak vše vždy velmi rychle vysušily horké sluneční paprsky. V&nbsp;době mokra byl naopak málokterý, pakli vůbec který den bez deště, a&nbsp;lijáky trvaly někdy mnoho hodin nepřetržitě. A&nbsp;někdy pršelo s&nbsp;přestávkami i&nbsp;několik dní.</span></p>
          <p class="chunk" data-nb-ref-number="15" data-nb-words="49" data-nb-chars="287"><span class="idea" data-nb-ref-number="15" id="idea15" data-nb-words="49" data-nb-chars="287">V&nbsp;tomto střídavém horku a&nbsp;vlhku rostlo všechno ovšem s&nbsp;přirozenou bujností. Zasetá rýže dařila se&nbsp;zvláště znamenitě a&nbsp;slibovala vydatnou žeň. S&nbsp;ječmenem měl menší zdar, neboť prvá setba trpěla při svém květu a&nbsp;zrání vlhkem a&nbsp;nedopadla daleko tak dobře jako obilí zaseté o&nbsp;14&nbsp;dní později.</span></p>
          <p class="chunk" data-nb-ref-number="16" data-nb-words="130" data-nb-chars="778"><span class="idea" data-nb-ref-number="16" id="idea16" data-nb-words="130" data-nb-chars="778">Horší nesnáz však mu&nbsp;působili lupiči&nbsp;– okřídlení i&nbsp;čtvernozí. Přišli asi na&nbsp;chuť nové plodině a&nbsp;ohrožovali ji&nbsp;zcela vážně. Čtvernožci hned za&nbsp;mlada. Na&nbsp;ochranu proti nim ohradil políčka hustou ohradou z&nbsp;propletené košiny. Byla to&nbsp;ovšem velká práce za&nbsp;slunečního úpalu a&nbsp;byl nucen se&nbsp;při ní&nbsp;chránit jakousi stanovou střechou, kterou věšel nad sebou na&nbsp;tyče. Ale byla nutná a&nbsp;vyplatila se. A&nbsp;jeho přítomnost zapuzovala zvěř. Když pak klasy zrály, našlo i&nbsp;ptactvo zálibu v&nbsp;mladém zrní a&nbsp;počalo políčka navštěvovat. Postřílel tedy hodně těchto zlodějů a&nbsp;pověsil je&nbsp;na&nbsp;výstrahu za&nbsp;nohy na&nbsp;provazech přes pole natažených. To&nbsp;účinkovalo podivuhodně a&nbsp;obilí dozrálo pak téměř nerušeně. Na&nbsp;konec sklidil na&nbsp;tři litry rýže a&nbsp;asi osmnáct litrů ječmene. Uschoval je&nbsp;v&nbsp;pytlích z&nbsp;plachtoviny.</span></p>
          <p class="chunk" data-nb-ref-number="17" data-nb-words="173" data-nb-chars="1003"><span class="idea" data-nb-ref-number="17" id="idea17" data-nb-words="173" data-nb-chars="1003">Hned v&nbsp;listopadu dostala starší z&nbsp;obou nově chycených koz rodinu&nbsp;– tři roztomilá kůzlata. Vzal je&nbsp;i&nbsp;s&nbsp;matkou do&nbsp;ohrady letní „vily“, kde ostatně byly často všechny, až&nbsp;na&nbsp;kozla.&nbsp;– A&nbsp;o&nbsp;měsíc později následovala i&nbsp;jeho první koza se&nbsp;dvěma kůzlaty. Ošetřoval je&nbsp;teď pečlivě, a&nbsp;když kůzlata poodrostla a&nbsp;začala žrát, pokusil se&nbsp;o&nbsp;dojení koz. Nezkoušel toho nikdy a&nbsp;měl mnoho nesnází, nežli se&nbsp;mu&nbsp;to&nbsp;podařilo, neboť zvířata, ač&nbsp;jinak již velmi mírná a&nbsp;přítulná, byla při tomto pokusu velmi vzpurná. Ale konečně rozluštil tuto nesnáz a&nbsp;mohl se&nbsp;skoro po&nbsp;dvou letech opět jednou napít trochy teplého mléka.&nbsp;– Ale brzy si&nbsp;řekl, že&nbsp;je&nbsp;skoro zbytečné, aby týral zvíře a&nbsp;ubíral přirozenou potravu kůzlatům, dokud nebude moci získat tolik mléka, aby je&nbsp;zpracoval na&nbsp;sýr a&nbsp;máslo. Neboť kokosové ořechy rozdrceny a&nbsp;vylouženy vodou poskytovaly mu&nbsp;hojnost znamenitého a&nbsp;velmi živného mléka, jež mohlo závodit i&nbsp;s&nbsp;dobrou smetanou. A&nbsp;působilo tak osvěživě, jak kozí mléko v&nbsp;této horké, vlhké krajině nikdy působit nemohlo.</span></p>
          <p class="chunk" data-nb-ref-number="18" data-nb-words="157" data-nb-chars="913"><span class="idea" data-nb-ref-number="18" id="idea18" data-nb-words="157" data-nb-chars="913">Když byl hotov s&nbsp;výrobou soli, vyvařil a&nbsp;vypekl si&nbsp;také velikou zásobu ptačího tuku ke&nbsp;svícení a&nbsp;vedle něho i&nbsp;tuku rybího. Vyhodil zbytek loňských uzených ryb do&nbsp;malé zátoky mezi skalisky a&nbsp;zpozoroval, že&nbsp;přilákaly množství ryb. Učinil tam dobrý lov a&nbsp;od té&nbsp;doby vnadil na&nbsp;tomto místě všemi odpadky své kuchyně. Leč brzy se&nbsp;dostavovalo i&nbsp;příliš mnoho velkých, dravých ryb, jež mu&nbsp;ryby plašily a&nbsp;jež nemohl chytat. A&nbsp;tak se&nbsp;přestěhoval na&nbsp;mělčí místo, kde množství kamenů bylo příčinou, že&nbsp;se&nbsp;veliké ryby těmto pastím vyhýbaly. A&nbsp;tam chytil mimo mnoho pěkných ryb jedlých několik velkých dravců&nbsp;– žralokovitých i&nbsp;jiných, jichž neznal a&nbsp;jež vypadaly jako ploché desky, vroubené ploutvovými hřebeny, podobné platýzům, a&nbsp;jichž maso mu&nbsp;nechutnalo, Vypekl je&nbsp;tedy na&nbsp;tuk a&nbsp;činil to&nbsp;pak se&nbsp;všemi, jichž nechtěl jinak zužitkovat. Ryby byly velmi tučné a&nbsp;brzy měl jeden soudek od&nbsp;prachu opět úplně plný čirého rybího tuku.</span></p>
          <p class="chunk" data-nb-ref-number="19" data-nb-words="43" data-nb-chars="236"><span class="idea" data-nb-ref-number="19" id="idea19" data-nb-words="43" data-nb-chars="236">Zkoušel také dobýt tuk z&nbsp;ořechů, ale nemaje potuchy, jak to&nbsp;navléci, nedocílil výsledku, a&nbsp;umínil si&nbsp;postarat se&nbsp;raději o&nbsp;máslo. Ale pro toto období se&nbsp;chtěl již spokojit s&nbsp;tím, co&nbsp;měl, a&nbsp;odložil tento podnik na&nbsp;dobu po&nbsp;jarních deštích.</span></p>
          <p class="chunk" data-nb-ref-number="20" data-nb-words="99" data-nb-chars="609"><span class="idea" data-nb-ref-number="20" id="idea20" data-nb-words="99" data-nb-chars="609">Nežli nastaly, provedl jiný úmysl, jímž se&nbsp;již déle zabýval a&nbsp;k&nbsp;němuž nepřišel pro jiné zaneprázdnění. Vydal se&nbsp;na&nbsp;výpravu na&nbsp;protější stranu ostrova, kam se&nbsp;dosud nedostal. Zrobil si&nbsp;tedy dvě kabely, opatřil se&nbsp;kusem dobře prouzeného masa, zásobou sušeného ovoce a&nbsp;několika suchary a&nbsp;ozbrojen ručnicí, sekerou, šavlí, pistolí a&nbsp;příslušným střelivem a&nbsp;menším z&nbsp;obou lodních dalekohledů, které zachránil z&nbsp;kapitánovy kabiny, vydal se&nbsp;s&nbsp;Neronem na&nbsp;cestu, když byl dříve dobře obstaral a&nbsp;opatřil svá zvířata. Polo poletoval již úplně volně a&nbsp;vracel se&nbsp;jenom dobrovolně k&nbsp;svému pánu, jejž si&nbsp;patrně velmi oblíbil.</span></p>
          <p class="chunk" data-nb-ref-number="21" data-nb-words="317" data-nb-chars="1876"><span class="idea" data-nb-ref-number="21" id="idea21" data-nb-words="317" data-nb-chars="1876">Pustil se&nbsp;nejdříve po&nbsp;břehu, ale přišel k&nbsp;hluboké zátočině, kde moře vnikalo několik kilometrů do&nbsp;vnitra ostrova, a&nbsp;rozhodl se, když dorazil k&nbsp;jejímu konci, jít týmž směrem rovně dále do&nbsp;ostrovního nitra, usuzuje, že&nbsp;bude v&nbsp;těchto místech jistě nejblíže napříč k&nbsp;protější straně ostrova, neboť zde byl ostrov jistě mořem napolo přeříznut. Pokud šel po&nbsp;břehu, šlo se&nbsp;mu&nbsp;velmi dobře, neboť mohl většinou využít plochého, oblázkovitého a&nbsp;neporostlého okraje, jejž voda omývala a&nbsp;jenž byl suchý až&nbsp;na&nbsp;chvíle nejvyššího přílivu. V&nbsp;tu dobu byl nejvyšší příliv po&nbsp;poledni, kdy pro slunce stejně nemohl dobře dále. Používal tedy k&nbsp;cestě doby dopolední a&nbsp;v&nbsp;době, kdy ho&nbsp;slunce a&nbsp;voda zahnaly dále od&nbsp;břehu, odpočíval nebo se&nbsp;zabýval prohlížením plodin, jež tu&nbsp;nalezl. Později odpoledne vydal se&nbsp;dále, až&nbsp;si&nbsp;před večerem vyhledal vhodné místo k&nbsp;přespání&nbsp;– vždy opět na&nbsp;větvi stromu, hlídán dole věrným Neronem. Cesta nebyla však příliš pohodlná ani na&nbsp;břehu a&nbsp;tak ušel denně sotva více nežli osm kilometrů, obyčejně ani ne&nbsp;tolik, neboť si&nbsp;zacházel. Když pak třetího dne zabočil od&nbsp;konce mořské zátoky do&nbsp;vnitra ostrova, zdržovaly ho&nbsp;houští a&nbsp;neprostupná místa tak, že&nbsp;se&nbsp;často jen stěží dostal vůbec kupředu a&nbsp;že byl nucen opět a&nbsp;opět značně si&nbsp;zacházet, takže jen s&nbsp;velkou pozorností mohl pomocí kompasu udržet přibližný celkový směr. Dostal se&nbsp;však velmi brzy k&nbsp;dosti sráznému hřbetu, na&nbsp;nějž vystoupil. Byl porostlý vysokým stromovím, ale když po&nbsp;něm vystoupil, dostal se&nbsp;na&nbsp;volnější místa, kde před ním prchalo mnoho koz&nbsp;– více nežli jich kde dosud viděl. A&nbsp;také překvapil několik jiných zvířat, mohli to&nbsp;být velcí králíci nebo malí šedohnědí psi&nbsp;– byli však příliš rychlí, aby je&nbsp;viděl důkladně. Jednou přeběhlo kolem něho zvíře, jež stanuvši, ohlédlo se&nbsp;po&nbsp;něm&nbsp;– vypadalo úplně jako malý, spíše však šedý nežli žlutý skvrnitě pruhovaný jaguár, nebylo však větší nežli malý pudlík.</span></p>
          <p class="chunk" data-nb-ref-number="22" data-nb-words="104" data-nb-chars="611"><span class="idea" data-nb-ref-number="22" id="idea22" data-nb-words="104" data-nb-chars="611">Konečně se&nbsp;dostal na&nbsp;místo, kde skalní hřbet čněl výše nežli okolní stromy. Nebyl holý, ale vypadalo to, jako by&nbsp;zde byla řádila vichřice, která všechny stromy smetla na&nbsp;jednu stranu se&nbsp;stráně a&nbsp;jako by&nbsp;dešťový příval byl obnažil zbylou půdu až&nbsp;na&nbsp;holou skálu. Vyšplhal na&nbsp;vrchol a&nbsp;rozhlédl se. Opravdu odtud viděl moře nedaleko před sebou. A&nbsp;za ním, v&nbsp;šedomodré dálce, pruh země. Byl dlouhý a&nbsp;vlnitý&nbsp;– jako táhlý, nepravidelně zubatý pruh táhl se&nbsp;po&nbsp;obzoru, jistě aspoň pětačtyřicet mil daleko&nbsp;– sedmdesát kilometrů, ne-li více, odtud k&nbsp;západojihozápadu. Viděl jej jen proto, že&nbsp;byl právě neobyčejně jasný den.</span></p>
          <p class="chunk" data-nb-ref-number="23" data-nb-words="139" data-nb-chars="817"><span class="idea" data-nb-ref-number="23" id="idea23" data-nb-words="139" data-nb-chars="817">Nevěděl, jaká je&nbsp;to&nbsp;země, ale soudil, že&nbsp;to&nbsp;je&nbsp;jihoamerická pevnina anebo nějaký veliký ostrov. Ani jeho dalekohled nemohl ho&nbsp;o&nbsp;tom poučit&nbsp;– ba&nbsp;viděl jím spíše ještě méně, neboť jím se&nbsp;celý obraz jevil spíše jenom jako slaboučký, lehce šedě nadechnutý stín na&nbsp;obzoru. Ale byla to&nbsp;země&nbsp;– mraky nemohly takto vypadat. A&nbsp;Robinson nikterak netoužil dostat se&nbsp;tam. Neboť ač&nbsp;nevěděl, v&nbsp;kterých končinách je, věděl, že&nbsp;je&nbsp;daleko mimo území osídlené Evropany. A&nbsp;divoši těchto končin za&nbsp;hranicí španělských ostrovů měli pověst divokých lidojedů, kteří opětovně pobili a&nbsp;snědli větší výpravy, které jim padly do&nbsp;rukou.&nbsp;– A&nbsp;z&nbsp;druhé strany, mýlil-li se&nbsp;ve&nbsp;svém počtu a&nbsp;patřila-li tato země k&nbsp;těm, které osídlili nebo navštěvují Španělé, jistě se&nbsp;dříve či&nbsp;později ukáže nějaká loď; ne-li u&nbsp;samotného ostrova, tedy aspoň na&nbsp;dohled.</span></p>
          <p class="chunk" data-nb-ref-number="24" data-nb-words="34" data-nb-chars="196"><span class="idea" data-nb-ref-number="24" id="idea24" data-nb-words="34" data-nb-chars="196">Jsa podivně povzneseně klidný a&nbsp;v&nbsp;duši spokojený ubíral se&nbsp;potom dále, směrem, kudy bylo nejblíže k&nbsp;moři, které zde tvořilo rovněž zátoku&nbsp;– mělčí než tu, podle níž přišel, ale do&nbsp;oblouku rozlitou.</span></p>
          <p class="chunk" data-nb-ref-number="25" data-nb-words="164" data-nb-chars="980"><span class="idea" data-nb-ref-number="25" id="idea25" data-nb-words="164" data-nb-chars="980">Byl nucen ze&nbsp;široka obejít místo pod svou rozhlednou, neboť tam bujela divoká, neprostupná houšť, pokácení lesní velikánové a&nbsp;nové, na&nbsp;jejich mrtvolách vyrostlé stromky, tvořící s&nbsp;jejich větvemi a&nbsp;kořeny nerozluštitelnou spleť. Rozhlédnuv se&nbsp;a&nbsp;určiv si&nbsp;směr, nalezl vskutku schůdný pruh a&nbsp;ocitl se&nbsp;brzy na&nbsp;místě, jež si&nbsp;zvolil k&nbsp;noclehu. Složil svůj náklad a&nbsp;usedl k&nbsp;odpočinku. Cosi se&nbsp;kmitlo&nbsp;– Nero, jenž seděl tiše u&nbsp;něho, vrhl se&nbsp;do&nbsp;řídkého křoví a&nbsp;za chvíli se&nbsp;vracel, nesa malé, asi jako divoký králík velké zvíře v&nbsp;rudohnědém kožichu, s&nbsp;dlouhou hlavou a&nbsp;dlouhým huňatým ocasem. Nebylo lehko rozeznat, k&nbsp;jakému druhu zvířat patří&nbsp;– připomínalo trochu dlouhohlavou kunu a&nbsp;mělo rozhodně dravčí zuby. Ještě rozhodněji však poskytlo znamenitou pečeni. Vzal staženou kůži druhého dne s&nbsp;sebou.&nbsp;– Odpoledne druhého dne ocitl se&nbsp;docela nenadále na&nbsp;konci lesa&nbsp;– na&nbsp;břehu. Přes všechny okliky nalezl tedy dobře svůj směr a&nbsp;dostal se&nbsp;vskutku k&nbsp;zátoce, kterou si&nbsp;vyhlédl z&nbsp;holého hřbetu.</span></p>
          <p class="chunk" data-nb-ref-number="26" data-nb-words="14" data-nb-chars="82"><span class="idea" data-nb-ref-number="26" id="idea26" data-nb-words="14" data-nb-chars="82">A&nbsp;stanul překvapen. Břeh se&nbsp;přímo hemžil želvami! Bylo jich zde jistě několik set!</span></p>
          <p class="chunk" data-nb-ref-number="27" data-nb-words="21" data-nb-chars="120"><span class="idea" data-nb-ref-number="27" id="idea27" data-nb-words="21" data-nb-chars="120">Byla to&nbsp;jistě nehoda, že&nbsp;se&nbsp;dostal při ztroskotání na&nbsp;stranu, kam nevycházely a&nbsp;kde za&nbsp;půldruhého roku nalezl jenom tři!</span></p>
          <p class="chunk" data-nb-ref-number="28" data-nb-words="60" data-nb-chars="364"><span class="idea" data-nb-ref-number="28" id="idea28" data-nb-words="60" data-nb-chars="364">Poznal, že&nbsp;je&nbsp;zde želví plemeniště, neboť jak šel po&nbsp;kraji pobřežního písku, jenž tu&nbsp;byl jemný a&nbsp;sahal daleko nad pravidelnou hranici přílivu, vyhrabal Nero na&nbsp;několika místech z&nbsp;písku hromádku želvích vajec. Byla však vesměs k&nbsp;nepotřebě, jsouce již blízka vylíhnutí. Ale vydá-li se&nbsp;sem včas, snad brzy po&nbsp;konci deštivého období, bude jich tu&nbsp;moci nasbírat tisíce!</span></p>
          <p class="chunk" data-nb-ref-number="29" data-nb-words="110" data-nb-chars="665"><span class="idea" data-nb-ref-number="29" id="idea29" data-nb-words="110" data-nb-chars="665">A&nbsp;mezi želvami a&nbsp;na skalinách, jež tu&nbsp;čněly z&nbsp;písku na&nbsp;okraji vod, bylo tu&nbsp;nesčíslné množství vodního ptactva&nbsp;– racků, buřňáků a&nbsp;jiných, jichž neznal, malých i&nbsp;velmi velikých. Nero způsobil ohromný poplach a&nbsp;povyk, rozběhnuvše mezi ně&nbsp;a&nbsp;plaše je. Zdvihli se&nbsp;s&nbsp;křikem a&nbsp;kroužili, krákajíce a&nbsp;ječíce v&nbsp;celých hejnech, dokud Robinson psa, který měl z&nbsp;tohoto poplachu patrně rozpustilou radost, nezavolal. Bylo tu&nbsp;patrně také ptačí hnízdiště. Kdyby se&nbsp;byl dostal sem včas, mohl tu&nbsp;nashromáždit i&nbsp;spousty ptačích vajec. Ale jakoby naschvál zahnal jej osud právě na&nbsp;nejnepříznivější, nejpustší končinu ostrova, kde skoro nic nežilo a&nbsp;kde i&nbsp;stromoví bylo plané, bez ovoce.</span></p>
          <p class="chunk" data-nb-ref-number="30" data-nb-words="73" data-nb-chars="428"><span class="idea" data-nb-ref-number="30" id="idea30" data-nb-words="73" data-nb-chars="428">Přesto však, po&nbsp;chvilce uvážení, netoužil usadit se&nbsp;zde. Množství ptactva působilo zde opravdu téměř nesnesitelný křik a&nbsp;bylo by&nbsp;jistě velmi obtížné nalézt zde klidné místo ke&nbsp;spokojenému pobytu. A&nbsp;pak, měla-li sem přistát civilizovaná loď, stane se&nbsp;tak jistě ze&nbsp;strany, v&nbsp;kterou ležely evropské osady, a&nbsp;to bylo k&nbsp;východu a&nbsp;k&nbsp;severu. Zde se&nbsp;nemohl nadít ničeho a&nbsp;při pomyšlení, že&nbsp;by&nbsp;sem mohli přijet divoši, otřásl se&nbsp;mimoděk.</span></p>
          <p class="chunk" data-nb-ref-number="31" data-nb-words="52" data-nb-chars="327"><span class="idea" data-nb-ref-number="31" id="idea31" data-nb-words="52" data-nb-chars="327">Nocleh si&nbsp;nalezl kousek od&nbsp;břehu, sestřeliv si&nbsp;dříve velkého ptáka, jenž velmi připomínal divokou husu. Ale ukázal se&nbsp;nepoživatelným pro silný rybí pach a&nbsp;pro tuhé, černé, houževnaté maso. Nero sežral kousek s&nbsp;chutí, ale Robinson ho&nbsp;nemohl pozřít. Spokojil se&nbsp;tedy se&nbsp;zbytkem včerejšího úlovku, kouskem sucharu a&nbsp;suchým ovocem.</span></p>
          <p class="chunk" data-nb-ref-number="32" data-nb-words="79" data-nb-chars="459"><span class="idea" data-nb-ref-number="32" id="idea32" data-nb-words="79" data-nb-chars="459">Ráno šel kus cesty podél břehu a&nbsp;dal se&nbsp;pak nazpět k&nbsp;domovu údolím říčky, o&nbsp;níž měl podle směru za&nbsp;to, že&nbsp;ho&nbsp;přivede nejlépe blízko k&nbsp;domovu. Prošel nádherným údolím, plným květů a&nbsp;plodů, spatřil mnoho rostlin, ovoce i&nbsp;zvířat, jakých ještě neviděl, a&nbsp;dostal se&nbsp;na&nbsp;krásný opravdový palouk skutečné trávy, kde se&nbsp;páslo několik zvířat, jež však při jeho vstupu utekla, zahnána psem, který vyběhl napřed. Utábořil se&nbsp;tam a&nbsp;povečeřel velikého kurovce, jejž ulovil.</span></p>
          <p class="chunk" data-nb-ref-number="33" data-nb-words="123" data-nb-chars="728"><span class="idea" data-nb-ref-number="33" id="idea33" data-nb-words="123" data-nb-chars="728">Sledoval potok ještě celý následující den, a&nbsp;pak se&nbsp;stala cesta neschůdnou a&nbsp;byl nucen odbočit stranou. Odtud neušel za&nbsp;den ani snad dva kilometry. Dostal se&nbsp;do&nbsp;houštin, z&nbsp;nichž nebylo možné se&nbsp;vyplést, a&nbsp;často nezbývalo nežli si&nbsp;razit cestu sekerou. Po&nbsp;třídenním lopocení měl opravdu strach, že&nbsp;v&nbsp;této bujné, kypící a&nbsp;hýřící přírodě zahyne hladem a&nbsp;námahou. Toto byl skutečný, opravdový tropický prales! Chrám přírody původní a&nbsp;prvotní, dusící vše, co&nbsp;k&nbsp;ní nepatří, v&nbsp;bujném objetí. Spleť lián, stromů, křoví a&nbsp;trav tvořila skutečnou hradbu. A&nbsp;ubohý Nero zkusil zde ještě více nežli Robinson sám. A&nbsp;tak považoval za&nbsp;skutečné štěstí, když se&nbsp;čtvrtého dne dostal zpět na&nbsp;břeh, aby se&nbsp;mohl vrátit toutéž cestou, kterou sem přišel.</span></p>
          <p class="chunk" data-nb-ref-number="34" data-nb-words="56" data-nb-chars="329"><span class="idea" data-nb-ref-number="34" id="idea34" data-nb-words="56" data-nb-chars="329">Vrátil se&nbsp;domů po&nbsp;patnáctidenní nepřítomnosti, utrmácen a&nbsp;unaven, že&nbsp;se&nbsp;mohl sotva hýbat, a&nbsp;s&nbsp;šatem rozedraným na&nbsp;hadry, sám poškrábán a&nbsp;odřen bolestivě na&nbsp;nesčetných místech po&nbsp;celém těle. Byl tak znaven, že&nbsp;se&nbsp;domů sotva dovlekl, a&nbsp;jenom vědomí, že&nbsp;je&nbsp;jeho letní obydlí nedaleko, dodalo mu&nbsp;síly dokončit cestu a&nbsp;přelézt ohradu.</span></p>
          <p class="chunk" data-nb-ref-number="35" data-nb-words="34" data-nb-chars="198"><span class="idea" data-nb-ref-number="35" id="idea35" data-nb-words="34" data-nb-chars="198">Vrhl sebou na&nbsp;lože a&nbsp;umiňoval si&nbsp;v&nbsp;duchu svatosvatě, že&nbsp;se&nbsp;vícekráte nedopustí takové pošetilosti, aby se&nbsp;pustil do&nbsp;houštin ostrovního vnitra&nbsp;– a&nbsp;aby vůbec svůj domov opustil na&nbsp;tak dlouhou výpravu.</span></p>
          <p class="chunk" data-nb-ref-number="36" data-nb-words="321" data-nb-chars="1928"><span class="idea" data-nb-ref-number="36" id="idea36" data-nb-words="321" data-nb-chars="1928">Jeho kozy jej vítaly s&nbsp;patrnou radostí a&nbsp;byl hluboce dojat jejich příchylností. Papoušek však zmizel a&nbsp;nevrátil se&nbsp;ani na&nbsp;volání. Druhého dne spal skoro celý den, a&nbsp;pak, zotaviv se&nbsp;a&nbsp;občerstviv, šel ke&nbsp;svému hlavnímu obydlí. Nalezl tam všechno v&nbsp;pořádku, až&nbsp;na&nbsp;znovu zbujnělou půdu nádvoří. Pohled na&nbsp;místa, která mu&nbsp;byla skutečným domovem, vyloudil mu&nbsp;z&nbsp;očí dojaté slzy. Nemohl se&nbsp;ubránit dojetí. I&nbsp;Nero zdál se&nbsp;být rád, neboť pobíhal kolem a&nbsp;prolézal všechny kouty, štěkaje radostně. Po&nbsp;celý týden věnoval se&nbsp;Robinson jenom odpočinku, zaměstnávaje se&nbsp;jenom nejnutnějším. A&nbsp;zatím se&nbsp;dostavilo jarní deštivé období, a&nbsp;když se&nbsp;Robinson cítil opět svěžím, byl zajat dešti. Použil první pěkné chvíle, aby své kozy převedl z&nbsp;letního sídla do&nbsp;starého obydlí. Postavil jim v&nbsp;rychlosti v&nbsp;zevním pásu, mezi starou ohradou a&nbsp;novým plotem, u&nbsp;skalní stěny na&nbsp;opačném konci, nežli byl žebříkový výstupek, dobrý přístřešek a&nbsp;kozy tam přečkaly deštivou dobu ve&nbsp;zdraví a&nbsp;spokojenosti, nacházejíce dosti pastvy v&nbsp;prostoře mezi ploty. Zkusil pro ně&nbsp;dosti obav, neboť svou nerozmyšlenou cestou zapomněl pořídit pro ně&nbsp;jakékoliv zásoby. Naštěstí se&nbsp;zdálo, že&nbsp;jim šlo listí, bující na&nbsp;obou ohradách a&nbsp;mezi nimi, docela dobře k&nbsp;duhu. I&nbsp;obě kůzlata prospívala znamenitě a&nbsp;rostly z&nbsp;nich pěkné kozičky. Třetí noc, kterou zde opět strávil&nbsp;– vlastně pozdě večer, ale když už&nbsp;ležel v&nbsp;lůžku po&nbsp;únavném dni, náhle se&nbsp;polekal. Slyšel volat svoje jméno. „Robe! Robinsone! Ubohý Robinsone!“ volal silný hlas. Když se&nbsp;probudil a&nbsp;nemohl se&nbsp;vzpamatovat, naslouchal v&nbsp;nočním tichu. „Robe! Robinsone!“ ozvalo se&nbsp;opět, tentokráte nad ním. „Kdes byl? Kdepak byl Polo? Půjdeš sem! Jdeš sem, ty&nbsp;darebo! Hodný Polo! Pojď, Robinsone!“ Ztracený Polo seděl nahoře na&nbsp;trámci a&nbsp;volal ze&nbsp;vší síly. Měl patrně zmoklé svobody dosti, a&nbsp;vzpomínaje na&nbsp;blahé doby, vyhledal staré obydlí a&nbsp;teď se&nbsp;hlásil všemi slovy, kterými jej volal jeho pán, když se&nbsp;pták nevracel večer včas domů.</span></p>
          <p class="chunk" data-nb-ref-number="37" data-nb-words="20" data-nb-chars="91"><span class="idea" data-nb-ref-number="37" id="idea37" data-nb-words="20" data-nb-chars="91">Zavolal na&nbsp;ptáka a&nbsp;Polo slétl k&nbsp;němu a&nbsp;od té&nbsp;doby se&nbsp;z&nbsp;domku nevzdálil po&nbsp;celou dobu dešťů.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>