<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XV">
    <meta name="apple-mobile-web-app-capable" content="yes">
    <title>XV • Robinson Crusoe</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./robinson_crusoe_018.html">
    <link rel="next" href="./robinson_crusoe_020.html">
    <meta name="nb-order" content="18">
    <link rel="self" href="robinson_crusoe_019.html">
    <meta name="nb-identifier" content="defoe-robinson-crusoe-e6515da">
    <meta name="nb-role" content="chapter">
  </head>
  <body data-nb-words="4146" data-nb-chars="24603" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XV</span></h1>
        <p class="chunk" data-nb-ref-number="2" data-nb-words="51" data-nb-chars="320"><span class="idea" data-nb-ref-number="2" id="idea2" data-nb-words="51" data-nb-chars="320">Tak strávil na&nbsp;ostrově již dvaadvacet roků. Čas utekl mu&nbsp;mnohem rychleji nežli si&nbsp;lze představit. Jeho práce, podniky, dobrodružství a&nbsp;neustálá zaměstnání při vymýšlení a&nbsp;zdokonalování životních pomůcek zabraly mu&nbsp;tolik času, že&nbsp;neměl kdy oddávat se&nbsp;trudům a&nbsp;marným dumám. Měl také dosti společnosti&nbsp;– čím dále tím více.</span></p>
        <p class="chunk" data-nb-ref-number="3" data-nb-words="156" data-nb-chars="946"><span class="idea" data-nb-ref-number="3" id="idea3" data-nb-words="156" data-nb-chars="946">Polo, nejmilejší papoušek, naučil se&nbsp;velmi dokonale mluvit a&nbsp;Robinson byl dokonale jist, že&nbsp;pták nežvatlá, opakuje toliko nerozumně naučené zvuky, ale že&nbsp;jich užívá rozumně a&nbsp;účelně. Snad nechápal slov, ale věděl jistě, co&nbsp;znamená celé úsloví. A&nbsp;tak spolu vedli celé hovory. Robinson, částečně z&nbsp;potřeby srdce, částečně úmyslně, aby neodvykl řeči, hovoříval sám se&nbsp;sebou a&nbsp;svoje úvahy pronášel nejraději nahlas ke&nbsp;svým přátelům, jako by&nbsp;mluvil k&nbsp;účastnému posluchačstvu. A&nbsp;papoušek pochytil pomalu velmi mnoho i&nbsp;ze slov, která slyšel častěji, mimo ta, kterým ho&nbsp;Robinson úmyslně učil. Užíval jich pak ovšem nesmyslně. Ale slov, kterým se&nbsp;naučil z&nbsp;toho, co&nbsp;Robinson mluvil přímo k&nbsp;němu, užíval naprosto účelně a&nbsp;vhodně. Ovšem tak, že&nbsp;říkal Robinsonovi totéž, co&nbsp;říkal jindy Robinson jemu. Posílal jej spát, budil jej, vyzýval ke&nbsp;hře, žádal o&nbsp;mlsky, vadil se&nbsp;s&nbsp;ním a&nbsp;stěžoval si, když byl Robinson déle pryč. A&nbsp;také mu&nbsp;někdy zcela důkladně vyčinil.</span></p>
        <p class="chunk" data-nb-ref-number="4" data-nb-words="29" data-nb-chars="171"><span class="idea" data-nb-ref-number="4" id="idea4" data-nb-words="29" data-nb-chars="171">Jeho věrný Nero pošel po&nbsp;šestnácti letech ustavičné služby a&nbsp;byl pohřben s&nbsp;velkou lítostí a&nbsp;s&nbsp;mnohou trpkou slzou. Proň nebylo na&nbsp;ostrově náhrady, jako proň nebylo družky.</span></p>
        <p class="chunk" data-nb-ref-number="5" data-nb-words="66" data-nb-chars="435"><span class="idea" data-nb-ref-number="5" id="idea5" data-nb-words="66" data-nb-chars="435">Zato měl celou řadu ochočených papoušků několika druhů, z&nbsp;nichž někteří se&nbsp;ukázali velmi přítulnými a&nbsp;naučili se&nbsp;velmi dobře mluvit, jiní pak byli jenom občas hosty, často dosti dotěrnými. Ale několik z&nbsp;nich naučilo se&nbsp;velké žárlivosti vůči ostatním neoprávněným, a&nbsp;stali se&nbsp;skutečnými strážci jeho majetku proti vetřelým škůdcům. Jejich mocný zobák a&nbsp;svárlivá povaha zaháněly nepovolaným chuť k&nbsp;prohlížení a&nbsp;trhání Robinsonových věcí.</span></p>
        <p class="chunk" data-nb-ref-number="6" data-nb-words="113" data-nb-chars="664"><span class="idea" data-nb-ref-number="6" id="idea6" data-nb-words="113" data-nb-chars="664">Stádo koz, chované v&nbsp;zevní ohradě domu, udržoval stále v&nbsp;nejlepším stavu, a&nbsp;jedna koza byla po&nbsp;mnoho let věrnou společnicí i&nbsp;v&nbsp;jeho domě. Již za&nbsp;Nerona. A&nbsp;stala se&nbsp;jí&nbsp;tím více po&nbsp;jeho smrti. Chodila za&nbsp;Robinsonem jako pes a&nbsp;nehnula se&nbsp;dobrovolně nikdy od&nbsp;jeho nohou. Dosáhla vysokého věku a&nbsp;bylo to&nbsp;opravdu rozumné a&nbsp;učenlivé zvíře, které si&nbsp;mnoho nezadalo s&nbsp;průměrným psem.&nbsp;– Vedle ní&nbsp;bylo vždy v&nbsp;domě několik mladých kůzlat, jejichž rozmarné kousky Robinsona obveselovaly. Zprvu to&nbsp;bývala kůzlata jeho domácí kozy, později přivedl jí&nbsp;mladou družku a&nbsp;bavil se&nbsp;s&nbsp;jejími rodinkami. Odrůstající kůzlata pak tvořila dorost stáda v&nbsp;zevním kruhu, které časem vyměňoval.</span></p>
        <p class="chunk" data-nb-ref-number="7" data-nb-words="100" data-nb-chars="647"><span class="idea" data-nb-ref-number="7" id="idea7" data-nb-words="100" data-nb-chars="647">Mimo to&nbsp;měl v&nbsp;ohradě několik jiných zvířat, jejichž jména neznal, a&nbsp;která tudíž pojmenoval podle vzdálené podoby se&nbsp;zvířaty své domoviny. Tak měl svého zajíce, milé to&nbsp;a&nbsp;krotké zvíře velikosti zajíce, jenomže kulatých uší a&nbsp;o&nbsp;kratších zadních bězích, a&nbsp;svého vepříka, jenž vypadal jako malé, štíhlejší prasátko na&nbsp;mrštných nohách, tmavošedé, s&nbsp;hnědým pruhem na&nbsp;zádech a&nbsp;řadami bělavých skvrn podél boků. Tato dvě zvířata byla stálými obyvateli domu. Jiná byla ochotně přibíhajícími hosty, ozývajícími se&nbsp;a&nbsp;přicházejícími si&nbsp;na&nbsp;zavolání pro pamlsek. Bylo to&nbsp;hlavně několik hlodavců, podobných černošedým veverkám, s&nbsp;malou štětičkou na&nbsp;konci ocásku.</span></p>
        <p class="chunk" data-nb-ref-number="8" data-nb-words="55" data-nb-chars="346"><span class="idea" data-nb-ref-number="8" id="idea8" data-nb-words="55" data-nb-chars="346">V&nbsp;stejném poměru bylo občas několik mořských ptáků, které Robinson vybíral z&nbsp;hnízd na&nbsp;pobřeží a&nbsp;choval ve&nbsp;svém domě, ostřihávaje jim, když dorůstali, křídla. Po&nbsp;čase pak je&nbsp;nechával vyrůst volně, načež zpravidla odlétali. Ale několik jich zachovalo si&nbsp;svoji příchylnost a&nbsp;přilétali časem do&nbsp;ohrady opravdu na&nbsp;návštěvu, aby po&nbsp;čase zmizeli navždy.</span></p>
        <p class="chunk" data-nb-ref-number="9" data-nb-words="143" data-nb-chars="862"><span class="idea" data-nb-ref-number="9" id="idea9" data-nb-words="143" data-nb-chars="862">A&nbsp;v&nbsp;křoví zevní ohrady, na&nbsp;vnitřní její straně, hnízdilo několik párů kurovitých ptáků, které zval krocany, ač&nbsp;byli značně menší, a&nbsp;které ulovil do&nbsp;svých lapaček a&nbsp;ochočil. Rozmnožili se&nbsp;znamenitě, a&nbsp;jsouce dobře krmeni, zdomácněli na&nbsp;divoko, jak tomu Robinson říkal. Hnízdili v&nbsp;ohradě, přicházeli si&nbsp;pro zrní a&nbsp;byť se&nbsp;nedali rádi a&nbsp;snadno chytit, neprchali také zbytečně, ač&nbsp;probíhali ohradou ven, nalézajíce si&nbsp;přes její hustotu a&nbsp;stálé opravy časem přece vždy znovu a&nbsp;znovu cestičku k&nbsp;proklouznutí. Ostatně, ač&nbsp;těžcí a&nbsp;o&nbsp;hodně větší než naše slepice, létali dosti dobře a&nbsp;dovedli se&nbsp;vždy přenést i&nbsp;přes ohradu. Robinsonovi skýtali svoji společnost a&nbsp;svá vejce&nbsp;– a&nbsp;časem i&nbsp;chutné kuře.&nbsp;– I&nbsp;několik jiných ptáků hnízdilo dole pod stromy ohrady, přiživujíce se&nbsp;s&nbsp;ostatními, nečítaje množství drobných, kteří hnízdili a&nbsp;honili se&nbsp;ve&nbsp;větvích husté stromové hradby.</span></p>
        <p class="chunk" data-nb-ref-number="10" data-nb-words="19" data-nb-chars="107"><span class="idea" data-nb-ref-number="10" id="idea10" data-nb-words="19" data-nb-chars="107">A&nbsp;tak žil celkem spokojeně a&nbsp;zapomínal úplně na&nbsp;svoji opuštěnost.&nbsp;– A&nbsp;také na&nbsp;nebezpečí hrozící od&nbsp;divochů.</span></p>
        <p class="chunk" data-nb-ref-number="11" data-nb-words="108" data-nb-chars="657"><span class="idea" data-nb-ref-number="11" id="idea11" data-nb-words="108" data-nb-chars="657">Bylo to&nbsp;v&nbsp;měsíci prosinci třiadvacátého roku jeho pobytu na&nbsp;ostrově, v&nbsp;době, kdy zpravidla klidíval svoje obilí, a&nbsp;byl tudíž více venku zaměstnán nežli jindy. Když jednoho dne brzy ráno vyšel z&nbsp;domu, ještě nežli se&nbsp;docela rozednilo, a&nbsp;ocitl se&nbsp;náhodou, při nadcházce ke&nbsp;své roli, na&nbsp;pokraji lesa, uzřel ke&nbsp;svému velikému překvapení v&nbsp;dáli na&nbsp;západním břehu svého okrsku záři ohně! Oheň byl nad pochybnost rozdělán na&nbsp;nízkém ostrohu, který tam ukončoval břeh, jenž tvořil na&nbsp;jižní, „jeho“ straně ostrova, mělkou proláklinu&nbsp;– jakousi velmi plochou, táhlou a&nbsp;rozsáhlou mořskou zátoku. Bylo to&nbsp;na&nbsp;pobřežním konci svahu, na&nbsp;němž kdysi chytil svého prvního kozla.</span></p>
        <p class="chunk" data-nb-ref-number="12" data-nb-words="235" data-nb-chars="1388"><span class="idea" data-nb-ref-number="12" id="idea12" data-nb-words="235" data-nb-chars="1388">Překvapen, uleknut a&nbsp;poděšen, ucouvl rychle zpět do&nbsp;lesa a&nbsp;vrátil se&nbsp;do&nbsp;svého domu. Ale neměl zde pokoje. Trápila ho&nbsp;myšlenka, že&nbsp;divoši, když se&nbsp;jednou pustili do&nbsp;těchto končin, tak daleko od&nbsp;svého obvyklého rejdiště, přicházejí buď s&nbsp;nějakým neobvyklým úmyslem, anebo snad již dokonce vědí o&nbsp;jeho přítomnosti, kterou snad při předchozí návštěvě některý z&nbsp;nich vyšpehoval, a&nbsp;teď přicházejí pro něj ve&nbsp;větším počtu. Dojista proběhnou ostrovem a&nbsp;naleznou jeho ohrady. A&nbsp;jeho obilí. Jeho stáda.&nbsp;– A&nbsp;vědí-li o&nbsp;něm, bude lépe, vyjde-li ven, aby měl možnost přesvědčit se, a&nbsp;po případě včas prchnout do&nbsp;své jeskyně, nežli aby byl zaskočen ve&nbsp;svém hradě a&nbsp;obléhán a&nbsp;snad konec konců přece chycen jako myš v&nbsp;pasti. Neboť při myšlence, že&nbsp;snad divoši ho&nbsp;již vystopovali a&nbsp;vědí o&nbsp;jeho domu, viděl náhle, že&nbsp;všechny pomůcky obrany, všechny jeho střílny, které ostatně dávno nebyly v&nbsp;užitečném stavu, mu&nbsp;nebudou nic platny. Vrhne-li se&nbsp;sto odhodlaných, nad pomyšlení obratných a&nbsp;silných divochů s&nbsp;pohrdáním smrtí na&nbsp;jeho ohradu, dostanou se&nbsp;přes ni, byť by&nbsp;jich postřílel sebe více. A&nbsp;ostatně&nbsp;– jestliže ho&nbsp;vyšpehovali, rozmyslili si&nbsp;již také jistě svůj způsob útoku. Potřebují ho&nbsp;jen překvapit při práci v&nbsp;poli!&nbsp;– A&nbsp;okolnost, že&nbsp;neútočili za&nbsp;jeho nočního spánku, ale utábořili se&nbsp;opodál, dosti daleko, aby o&nbsp;nich nezvěděl, ale dosti blízko, aby neměli daleko k&nbsp;útoku, zdála se&nbsp;tomu jen nasvědčovat.</span></p>
        <p class="chunk" data-nb-ref-number="13" data-nb-words="1" data-nb-chars="0"><span class="idea" data-nb-ref-number="13" id="idea13" data-nb-words="1" data-nb-chars="0"><img src="../Images/robinson_crusoe_099.jpg" alt=""></span></p>
        <p class="chunk" data-nb-ref-number="14" data-nb-words="92" data-nb-chars="490"><span class="idea" data-nb-ref-number="14" id="idea14" data-nb-words="92" data-nb-chars="490">Vykonal tedy vše, aby jim ztížil vstup do&nbsp;domu, a&nbsp;rozhodl se&nbsp;čelit nebezpečí venku. Dosud byli tam v&nbsp;dáli, a&nbsp;snad se&nbsp;bude moci přiblížit, aby zvěděl, na&nbsp;čem je. K&nbsp;útěku do&nbsp;jeskyně bude vždy čas, neprozradí-li se. A&nbsp;pak mu&nbsp;náhle napadlo, že&nbsp;snad nejde o&nbsp;divochy, že&nbsp;to&nbsp;snad jsou trosečníci jeho plemene, nebo že&nbsp;za&nbsp;noci dokonce přistála u&nbsp;pobřeží ostrova loď.&nbsp;– A&nbsp;v&nbsp;tom případě&nbsp;– Zmocnilo se&nbsp;ho&nbsp;ještě strašnější rozčilení. Ne, nemohl zůstat nečinně v&nbsp;domě. Za&nbsp;každou cenu musí vidět, oč&nbsp;jde.</span></p>
        <p class="chunk" data-nb-ref-number="15" data-nb-words="98" data-nb-chars="562"><span class="idea" data-nb-ref-number="15" id="idea15" data-nb-words="98" data-nb-chars="562">A&nbsp;pak mu&nbsp;náhle napadlo, že&nbsp;by&nbsp;snad mohl shora, ze&nbsp;skály nad svým domem, uzřít, co&nbsp;se&nbsp;na&nbsp;břehu děje. Vzal tedy žebřík, přistavil ho&nbsp;od&nbsp;svého vstupního výběžku vzhůru a&nbsp;vyšplhal k&nbsp;hornímu kraji skály, odkud se&nbsp;již mohl dostat dále. Doplaziv se&nbsp;na&nbsp;vrchol, ulehl na&nbsp;břicho a&nbsp;zaměřil svůj větší dalekohled k&nbsp;ohni. Za&nbsp;chvíli uzřel devět nahých divochů, rozložených okolo nevelkého ohníčku. Jistě jej nerozdělali pro zahřátí, neboť bylo velmi horko i&nbsp;v&nbsp;této ranní době. Spíše měl sloužit k&nbsp;úpravě jídla. Robinson se&nbsp;otřásl.&nbsp;– Přivezli si&nbsp;svou kořist mrtvou, nebo živou?</span></p>
        <p class="chunk" data-nb-ref-number="16" data-nb-words="28" data-nb-chars="180"><span class="idea" data-nb-ref-number="16" id="idea16" data-nb-words="28" data-nb-chars="180">Cizinci přijeli na&nbsp;dvou člunech, které teď ležely vytaženy na&nbsp;břehu. Byl právě odliv a&nbsp;Robinsonovi se&nbsp;zdálo, že&nbsp;divoši odpočívají, vyčkávajíce jenom přílivu, aby mohli opět odejet.</span></p>
        <p class="chunk" data-nb-ref-number="17" data-nb-words="43" data-nb-chars="236"><span class="idea" data-nb-ref-number="17" id="idea17" data-nb-words="43" data-nb-chars="236">Je&nbsp;těžko si&nbsp;představit zmatek a&nbsp;shon myšlenek, které se&nbsp;mu&nbsp;hnaly hlavou. Bylo velmi divné, že&nbsp;po&nbsp;tolika letech přistáli divoši na&nbsp;jeho straně ostrova, a&nbsp;to tak blízko u&nbsp;jeho domu. To&nbsp;znamenalo, že&nbsp;od&nbsp;teďka není vůbec ani doma bezpečným.</span></p>
        <p class="chunk" data-nb-ref-number="18" data-nb-words="59" data-nb-chars="371"><span class="idea" data-nb-ref-number="18" id="idea18" data-nb-words="59" data-nb-chars="371">Tak ležel a&nbsp;pozoroval divochy celé dvě hodiny. K&nbsp;jeho uklidnění seděli nebo leželi docela klidně na&nbsp;svých místech a&nbsp;nejevili nejmenší chuti vstát, ani zvědavosti nebo úmyslu prozkoumat svoje okolí. Nezdálo se&nbsp;také, že&nbsp;by&nbsp;na&nbsp;někoho čekali nebo vůbec něčemu věnovali pozornost. Chovali se&nbsp;úplně netečně a&nbsp;vypadali docela, jako by&nbsp;mrzutě nebo unaveně vyčkávali dobu odjezdu.</span></p>
        <p class="chunk" data-nb-ref-number="19" data-nb-words="74" data-nb-chars="420"><span class="idea" data-nb-ref-number="19" id="idea19" data-nb-words="74" data-nb-chars="420">Pak viděl, jak jeden z&nbsp;nich vstal. A&nbsp;ostatní za&nbsp;ním. Ukázal ke&nbsp;slunci. Bylo jasno, že&nbsp;udílí rozkazy. Sestoupili se&nbsp;okolo něho v&nbsp;kruh a&nbsp;dali se&nbsp;do&nbsp;tance. Z&nbsp;počátku poskakovali mírně na&nbsp;místě, pak za&nbsp;sebou, obcházejíce pomalu v&nbsp;kruhu, potom rychleji a&nbsp;rychleji, až&nbsp;pak se&nbsp;náhle rozběhli k&nbsp;člunům, chopili se&nbsp;jich, dovlekli je&nbsp;na&nbsp;vodu a&nbsp;usedli do&nbsp;nich a&nbsp;bez průtahu odjeli, veslujíce usilovně krátkými, lopatkovitými vesly.</span></p>
        <p class="chunk" data-nb-ref-number="20" data-nb-words="16" data-nb-chars="98"><span class="idea" data-nb-ref-number="20" id="idea20" data-nb-words="16" data-nb-chars="98">Byli úplně nazí. Ale ačkoliv hleděl co&nbsp;nejbystřeji, nedovedl rozeznat, zdali to&nbsp;byli muži či&nbsp;ženy.</span></p>
        <p class="chunk" data-nb-ref-number="21" data-nb-words="48" data-nb-chars="263"><span class="idea" data-nb-ref-number="21" id="idea21" data-nb-words="48" data-nb-chars="263">Hleděl za&nbsp;nimi, čekaje, až&nbsp;budou bezpečně na&nbsp;cestě. A&nbsp;za chvíli byl rád, že&nbsp;tak učinil, neboť náhle uzřel, že&nbsp;o&nbsp;hodný kus dále k&nbsp;západu vyrazily od&nbsp;břehu tři další lodice, kterých pro vyšší břeh nemohl ze&nbsp;svého stanoviska dříve vidět, a&nbsp;ujížděly rychle za&nbsp;prvými.</span></p>
        <p class="chunk" data-nb-ref-number="22" data-nb-words="142" data-nb-chars="844"><span class="idea" data-nb-ref-number="22" id="idea22" data-nb-words="142" data-nb-chars="844">Čekal dlouho, až&nbsp;viděl divochy v&nbsp;dálce, a&nbsp;mohl soudit, že&nbsp;jsou to&nbsp;asi všichni, kteří byli na&nbsp;ostrově. Řekl si, že&nbsp;patrně provozují svoje lidojedecké orgie a&nbsp;obřady v&nbsp;noci, mezi západem a&nbsp;východem slunce. To&nbsp;také vysvětlovalo nejlépe, proč ho&nbsp;dosud nikdy neobtěžovali a&nbsp;patrně také nevyslídili. Zcela jistě spojovali se&nbsp;svou hostinou nějaký náboženský obřad, jak o&nbsp;tom svědčil i&nbsp;jejich slavnostní tanec na&nbsp;rozloučenou, a&nbsp;přijíždějí sem, na&nbsp;tento neobydlený ostrov, výhradně jenom za&nbsp;tímto účelem. Je-li tomu tak, pak byl bezpečnější, nežli se&nbsp;domníval. A&nbsp;to i&nbsp;v&nbsp;tom případě, kdyby někdy přistáli docela blízko jeho sídla. Stačilo, aby odklidil vše, co&nbsp;na&nbsp;břehu svědčilo o&nbsp;jeho přítomnosti, a&nbsp;aby se&nbsp;mezi západem a&nbsp;východem slunce zdržoval v&nbsp;domě a&nbsp;zdržel se&nbsp;střelby. To&nbsp;ovšem činil vždy, i&nbsp;když ještě neměl tušení o&nbsp;jejich návštěvách na&nbsp;ostrově.</span></p>
        <p class="chunk" data-nb-ref-number="23" data-nb-words="103" data-nb-chars="588"><span class="idea" data-nb-ref-number="23" id="idea23" data-nb-words="103" data-nb-chars="588">Když viděl, že&nbsp;určitě odjíždějí z&nbsp;vod ostrova k&nbsp;pevnině a&nbsp;že nehodlají přistát snad na&nbsp;jiném místě, sestoupil ze&nbsp;skály, vzal na&nbsp;rameno mušketu a&nbsp;ručnici, zastrčil za&nbsp;pás dvě pistole, opásal se&nbsp;šavlí a&nbsp;chvátal na&nbsp;nízký pahorek, odkud oheň po&nbsp;prvé spatřil, a&nbsp;odtud se, kryje se&nbsp;lesem, plížil k&nbsp;místu jejich pobytu. Trvalo mu&nbsp;dvě hodiny, nežli tam dorazil, neboť jednak byl nucen zacházet si&nbsp;kolem ústí obou potoků, které tu&nbsp;na&nbsp;břehu ústily, jednak šel opatrně, dávaje pozor, aby neupadl do&nbsp;nenadálého nebezpečí. Ale cesta uplynula klidně a&nbsp;na břehu nebylo známky cizí přítomnosti&nbsp;– až&nbsp;na&nbsp;–.</span></p>
        <p class="chunk" data-nb-ref-number="24" data-nb-words="33" data-nb-chars="216"><span class="idea" data-nb-ref-number="24" id="idea24" data-nb-words="33" data-nb-chars="216">To&nbsp;bylo pro Robinsona nejhorším okamžikem, když přišel na&nbsp;jeviště nočního kvasu a&nbsp;narazil na&nbsp;strašlivé zbytky hrůzných hodů. Hejno mořských ptáků označovalo místo. Zdvihli se&nbsp;při jeho přiblížení a&nbsp;ulétali s&nbsp;krákotem.</span></p>
        <p class="chunk" data-nb-ref-number="25" data-nb-words="21" data-nb-chars="117"><span class="idea" data-nb-ref-number="25" id="idea25" data-nb-words="21" data-nb-chars="117">Rozbité kosti, krev a&nbsp;jiné zbytky lidských těl, která tu&nbsp;divoši v&nbsp;noci patrně za&nbsp;tanců a&nbsp;křepčení rozřezali a&nbsp;snědli.</span></p>
        <p class="chunk" data-nb-ref-number="26" data-nb-words="34" data-nb-chars="197"><span class="idea" data-nb-ref-number="26" id="idea26" data-nb-words="34" data-nb-chars="197">Robinson byl tak pobouřen, že&nbsp;si&nbsp;znovu umiňoval, že&nbsp;první, kteří snad opět přistanou na&nbsp;jeho břehu, poblíž míst, která považoval za&nbsp;svoje, bez ohledu napadne a&nbsp;postřílí, byť by&nbsp;jich bylo sebe více.</span></p>
        <p class="chunk" data-nb-ref-number="27" data-nb-words="103" data-nb-chars="686"><span class="idea" data-nb-ref-number="27" id="idea27" data-nb-words="103" data-nb-chars="686">Ale návštěvy byly patrně jenom vzácnými událostmi. Uplynulo mnoho měsíců, nežli divoši přijeli znovu. Alespoň nespatřil v&nbsp;té době žádné známky po&nbsp;nich, ačkoliv navštívil i&nbsp;místo jejich obvyklého hodování. Obešel po&nbsp;částech celý břeh, mezi svým domovem a&nbsp;krajním bodem na&nbsp;severozápadu, kde jednou našel otisk nohy, a&nbsp;nenašel nových známek. Za&nbsp;deštivého počasí byla ovšem jejich návštěva pravděnepodobna, protože větry, deště a&nbsp;bouře jistě nebyly příznivy podnikům v&nbsp;otevřených loďkách, ani válečným a&nbsp;podobným výpravám vůbec. Přesto strávil tento čas ve&nbsp;větší nevolnosti a&nbsp;rozmrzelosti nežli dosud, vyjímaje ovšem prvé dny po&nbsp;tehdejších objevech. A&nbsp;často se&nbsp;budil, vzrušen ošklivými sny.</span></p>
        <p class="chunk" data-nb-ref-number="28" data-nb-words="66" data-nb-chars="426"><span class="idea" data-nb-ref-number="28" id="idea28" data-nb-words="66" data-nb-chars="426">Uplynulo patnáct měsíců od&nbsp;jitra, kdy po&nbsp;prvé spatřil divochy. Bylo to&nbsp;někdy uprostřed května, podle Robinsonova kalendáře šestnáctého. Po&nbsp;celý den zuřil prudký severovýchodní vichr, provázený bleskovou bouří, a&nbsp;následovala ošklivá noc. Robinson nespal, ale byl při své lampě pohřížen ve&nbsp;čtení bible. Náhle byl vyrušen zvukem, jenž mu&nbsp;připadal docela jako zvuk malého děla, vypáleného v&nbsp;dáli.&nbsp;– A&nbsp;za chvíli zazněla druhá rána.</span></p>
        <p class="chunk" data-nb-ref-number="29" data-nb-words="91" data-nb-chars="559"><span class="idea" data-nb-ref-number="29" id="idea29" data-nb-words="91" data-nb-chars="559">To&nbsp;bylo docela jiné překvapení nežli všechno dosavadní, a&nbsp;vzbudilo docela jiné city. Vyskočil, v&nbsp;zimničném rozechvění přistavil žebřík ke&nbsp;svému skalnímu výběžku, vystoupil nahoru, vytáhl žebřík, a&nbsp;postavil jej na&nbsp;výběžek a&nbsp;vyšplhal k&nbsp;vrcholu skály. Dospěl vrcholu právě v&nbsp;okamžiku, když se&nbsp;na&nbsp;východě zablesklo, a&nbsp;asi za&nbsp;půl minuty ozvala se&nbsp;třetí rána. Dělo bylo tedy vypáleno asi deset kilometrů odtud. Podle vzdálenosti a&nbsp;směru blesku tedy asi v&nbsp;místech, kde byl Robinson kdysi uchvácen mořským proudem. Patrně se&nbsp;tam ocitla loď v&nbsp;nesnázi a&nbsp;volala o&nbsp;pomoc.</span></p>
        <p class="chunk" data-nb-ref-number="30" data-nb-words="1" data-nb-chars="0"><span class="idea" data-nb-ref-number="30" id="idea30" data-nb-words="1" data-nb-chars="0"><img src="../Images/robinson_crusoe_101.jpg" alt=""></span></p>
        <p class="chunk" data-nb-ref-number="31" data-nb-words="249" data-nb-chars="1454"><span class="idea" data-nb-ref-number="31" id="idea31" data-nb-words="249" data-nb-chars="1454">Robinson měl dosti rozvahy, aby nepomýšlel na&nbsp;to, že&nbsp;by&nbsp;mohl ohroženým nějak účinně přispět. Spíše mohli oni osvobodit jej. Sestoupiv tudíž dolů, snesl tolik suchého dříví, kolik mohl v&nbsp;otýpce na&nbsp;zádech unést, vynesl je&nbsp;na&nbsp;skálu a&nbsp;zapálil je. Přes prudký vítr hořelo jasně a&nbsp;bylo dojista spatřeno mužstvem lodi. Neboť téměř ihned zablesklo se&nbsp;v&nbsp;dáli a&nbsp;Robinson slyšel výstřel a&nbsp;potom ještě několik dalších. Loď byla patrně ve&nbsp;skutečné nouzi, což bylo při útvaru pobřeží i&nbsp;moře v&nbsp;oněch končinách velmi samozřejmé. Robinson udržoval oheň po&nbsp;celou noc, až&nbsp;do&nbsp;rozednění. Když se&nbsp;pak rozednilo a&nbsp;obloha se&nbsp;vyjasnila, uzřel v&nbsp;moři, kus cesty východně od&nbsp;břehu, veliký předmět. Ale ani svým dalekohledem nemohl rozeznat, je-li to&nbsp;plachta ve&nbsp;stínu anebo trup lodi, neboť to&nbsp;bylo daleko a&nbsp;vzduch nad vodou byl značně nejasný. Ale věc se&nbsp;nehýbala a&nbsp;tak usoudil, že&nbsp;to&nbsp;je&nbsp;zakotvená loď&nbsp;– aspoň si&nbsp;namlouval, že&nbsp;je&nbsp;loď pouze zakotvena. Sestoupil ze&nbsp;skály a&nbsp;dav si&nbsp;sotva pokdy, aby stáhl a&nbsp;uložil svůj žebřík, uchopil pušku a&nbsp;běžel k&nbsp;východnímu břehu ostrova a&nbsp;na skálu, z&nbsp;níž kdysi obhlédal mořské proudy. Ke&nbsp;svému zármutku přesvědčil se&nbsp;však ihned, že&nbsp;jde opravdu o&nbsp;pouhý lodní vrak, ztroskotaný a&nbsp;úplně rozbitý na&nbsp;skalách, jež znal z&nbsp;vlastní trudné zkušenosti. Tehdy staly se&nbsp;jeho záchranou ze&nbsp;zoufalého postavení, neboť tím, že&nbsp;lámaly proud a&nbsp;dělily jej, působíce tak zpětné proudění, umožnily mu&nbsp;návrat k&nbsp;ostrovu. A&nbsp;tak, co&nbsp;jednomu prospěje, zničí často druhého…</span></p>
        <p class="chunk" data-nb-ref-number="32" data-nb-words="74" data-nb-chars="446"><span class="idea" data-nb-ref-number="32" id="idea32" data-nb-words="74" data-nb-chars="446">Patrně byli lidé na&nbsp;ztroskotané lodi neobeznalí s&nbsp;těmito končinami, a&nbsp;tak byli v&nbsp;noci uchváceni prudkým, od&nbsp;východu a&nbsp;východoseverovýchodu vanoucím větrem a&nbsp;vrženi na&nbsp;skály, které za&nbsp;těchto okolností asi ležely úplně pod vodou. Až&nbsp;do&nbsp;té&nbsp;doby neměli nejspíše tušení o&nbsp;blízkosti ostrova, neboť by&nbsp;byli jistě učinili vše, aby se&nbsp;udrželi od&nbsp;něho v&nbsp;dálce, protože v&nbsp;neznámém pomoří poblíže břehu musili se&nbsp;nutně obávat nárazu na&nbsp;skalisko nebo mělčinu.</span></p>
        <p class="chunk" data-nb-ref-number="33" data-nb-words="189" data-nb-chars="1138"><span class="idea" data-nb-ref-number="33" id="idea33" data-nb-words="189" data-nb-chars="1138">Rozhlížel se&nbsp;po&nbsp;ostrovním břehu, zdali by&nbsp;někde uviděl člun nebo stopy lidí. Ale nikde nebylo známky po&nbsp;trosečnících. A&nbsp;jejich výstřely o&nbsp;pomoc budily obavy, zvláště, když bylo jisto, že&nbsp;viděli Robinsonův oheň. Snad vstoupili na&nbsp;toto znamení do&nbsp;člunů, ale bylo více nežli pravděpodobno, že&nbsp;ani nejlepší a&nbsp;nejobratněji řízená lodice nemohla v&nbsp;těchto končinách přistát za&nbsp;tak rozbouřeného moře, a&nbsp;to i&nbsp;kdyby v&nbsp;tu chvíli mořský proud šel mimo a&nbsp;nebránil v&nbsp;cestě. Neboť množství skalisek a&nbsp;mělčin celého tohoto řetězu, táhnoucího se&nbsp;nepravidelnou, klikatou řadou od&nbsp;ostrohu až&nbsp;asi na&nbsp;půl kilometru od&nbsp;skály, na&nbsp;které vrak ležel, aby tam náhle ukončily svoji zhoubnou přítomnost právě touto skalou, nedávalo naději, že&nbsp;by&nbsp;se&nbsp;jim mohl kdo vyhnout za&nbsp;nedostatečného světla noci, tím méně noci tak bouřlivé a&nbsp;tmavé, jako byla dnešní. A&nbsp;tak bylo velmi pravděpodobné, že&nbsp;by&nbsp;je&nbsp;nadarmo hledal na&nbsp;okolním pobřeží. Buďto byli vrženi na&nbsp;skály a&nbsp;smeteni do&nbsp;moře, anebo, což snad bylo pro ně&nbsp;šťastnější, byli proudem zahnáni do&nbsp;širého moře. Leč prudkost východní bouře mluvila proti tomuto výkladu a&nbsp;nutila k&nbsp;přijetí myšlenky, že&nbsp;asi zahynuli na&nbsp;skalách.</span></p>
        <p class="chunk" data-nb-ref-number="34" data-nb-words="18" data-nb-chars="116"><span class="idea" data-nb-ref-number="34" id="idea34" data-nb-words="18" data-nb-chars="116">Ve&nbsp;svém postavení nemohl Robinson učinit nic. Bylo marné naříkat a&nbsp;litovat. Ale byl jako zlomený zoufalým zklamáním.</span></p>
        <p class="chunk" data-nb-ref-number="35" data-nb-words="73" data-nb-chars="391"><span class="idea" data-nb-ref-number="35" id="idea35" data-nb-words="73" data-nb-chars="391">„Ach,“ zvolal, „proč se&nbsp;nemohlo zachránit alespoň několik lidí, aby u&nbsp;mne našli útočiště a&nbsp;já se&nbsp;s&nbsp;nimi mohl dělit o&nbsp;svoje bohatství&nbsp;– a&nbsp;o&nbsp;svoji samotu? Byli bychom dva nebo více&nbsp;– a&nbsp;bylo by&nbsp;nám krásně!“&nbsp;– Za&nbsp;celou dobu svého pobytu na&nbsp;ostrově nepocítil tak palčivě a&nbsp;tak bolestně touhu po&nbsp;lidské společnosti jako v&nbsp;této chvíli, kdy hleděl bezmocně ze&nbsp;své skály na&nbsp;ubohé trosky rozbité lodi.</span></p>
        <p class="chunk" data-nb-ref-number="36" data-nb-words="115" data-nb-chars="652"><span class="idea" data-nb-ref-number="36" id="idea36" data-nb-words="115" data-nb-chars="652">Jsou city, které člověk dovede po&nbsp;léta potlačovat a&nbsp;v&nbsp;sobě nosit, aniž by&nbsp;skoro o&nbsp;nich vůbec věděl, ale které, nějakou událostí vybavovány, náhle se&nbsp;vzbouří a&nbsp;pak vyrazí s&nbsp;takovou živelnou silou, že&nbsp;zachvátí celou jeho bytost. A&nbsp;že nesplnění zdá se&nbsp;nesnesitelným a&nbsp;nové potlačení je&nbsp;nemožným, pokud se&nbsp;samy opět neutiší. „Ach, kdyby to&nbsp;byl jen aspoň jeden, jeden jediný,“ volal zoufale, v&nbsp;slzách a&nbsp;pláči. „Aspoň jeden!“&nbsp;– Opakoval tato slova jistě tisíckrát znovu a&nbsp;znovu. A&nbsp;v&nbsp;zoufalství sevřel ruce, a&nbsp;zaťal prsty tak, že&nbsp;nebyl skoro s&nbsp;to, aby je&nbsp;opět rozevřel. A&nbsp;lítost sevřela mu&nbsp;čelisti, že&nbsp;si&nbsp;div nerozdrtil zuby, a&nbsp;že opravdu nemohl otevřít ústa.</span></p>
        <p class="chunk" data-nb-ref-number="37" data-nb-words="85" data-nb-chars="535"><span class="idea" data-nb-ref-number="37" id="idea37" data-nb-words="85" data-nb-chars="535">Jeho tužba zůstala nesplněna. Na&nbsp;ostrov nedostal se&nbsp;ani jediný z&nbsp;trosečníků živ, a&nbsp;Robinson nezvěděl nikdy ani, zdali se&nbsp;kdo zachránil někam jinam. Naopak zažil bolest, že&nbsp;po&nbsp;několika dnech nalezl na&nbsp;břehu vyplavenou mrtvolu chlapce. Byl oblečen v&nbsp;námořnickou kazajku, krátké kalhoty a&nbsp;modrou košili. Ale nic nenaznačovalo, jaké by&nbsp;byl národnosti. Byl téměř černovlasý, ale jeho typ nepovídal Robinsonovi ničeho. V&nbsp;kapsách měl jen dva piastry, které platí na&nbsp;celém jihu, a&nbsp;dýmku, kterou si&nbsp;Robinson vzal a&nbsp;choval jako drahocenný odkaz.</span></p>
        <p class="chunk" data-nb-ref-number="38" data-nb-words="47" data-nb-chars="278"><span class="idea" data-nb-ref-number="38" id="idea38" data-nb-words="47" data-nb-chars="278">Povětří se&nbsp;brzy uklidnilo a&nbsp;zavládlo úplné bezvětří. Robinsona pojala chuť odvážit se&nbsp;ve&nbsp;svém člunu cesty k&nbsp;vraku. Jistě by&nbsp;tam nalezl leccos, čeho by&nbsp;mohl potřebovat. A&nbsp;snad byla možnost, že&nbsp;tam nalezne nějakou živou bytost&nbsp;–raněnou&nbsp;– v&nbsp;nouzi! Při tomto pomyšlení dále neváhal.</span></p>
        <p class="chunk" data-nb-ref-number="39" data-nb-words="72" data-nb-chars="410"><span class="idea" data-nb-ref-number="39" id="idea39" data-nb-words="72" data-nb-chars="410">Sestoupil ze&nbsp;své rozhledny a&nbsp;chvátal domů. Rychle sbalil do&nbsp;kabely něco sucharů, láhev rumu, košíček svých sušených rozinek a&nbsp;kus látky na&nbsp;případné obvazy, kus sýra, láhev mléka, láhev pitné vody a&nbsp;kompas, bez něhož se&nbsp;již nikdy na&nbsp;vodu neodvažoval, a&nbsp;chvátal s&nbsp;tím ke&nbsp;své loďce. Vylil zní napršenou vodu a&nbsp;odrazil od&nbsp;břehu. Vesloval nejprve podél břehu, až&nbsp;se&nbsp;dostal za&nbsp;ostroh, od&nbsp;kterého musil na&nbsp;volné moře.</span></p>
        <p class="chunk" data-nb-ref-number="40" data-nb-words="45" data-nb-chars="259"><span class="idea" data-nb-ref-number="40" id="idea40" data-nb-words="45" data-nb-chars="259">Vzpomínka na&nbsp;nebezpečí předešlé cesty ho&nbsp;jala s&nbsp;celou silou svého dojmu. Hleděl na&nbsp;prudký proud, který se&nbsp;v&nbsp;dálce hnal kolem ostrova, a&nbsp;srdce mu&nbsp;kleslo. Ne, za&nbsp;tohoto stavu moře, v&nbsp;tomto okamžiku bylo to&nbsp;nemožno.&nbsp;– Znamenalo to&nbsp;tolik, jako vědomou sebevraždu.</span></p>
        <p class="chunk" data-nb-ref-number="41" data-nb-words="110" data-nb-chars="634"><span class="idea" data-nb-ref-number="41" id="idea41" data-nb-words="110" data-nb-chars="634">Přirazil ke&nbsp;břehu, uvázal svoji loďku na&nbsp;vhodném místě a&nbsp;vyšplhal opět na&nbsp;svoji rozhlednu na&nbsp;ostrohu. Doraziv tam, viděl, že&nbsp;zatím již počal citelný příliv a&nbsp;že tedy teď už&nbsp;opravdu nemůže vyjet. Věděl, že&nbsp;za&nbsp;odlivu proudí hlavní proud těsně kolem jižního kraje ostrova a&nbsp;na severu druhý kolem severního břehu, a&nbsp;že příliv působí naopak oddálení těchto proudů, a&nbsp;že u&nbsp;ostrova proudí pak voda jmenovitě na&nbsp;severní straně velmi prudce ze&nbsp;širého moře k&nbsp;ostrovu. Studoval teď moře co&nbsp;nejpečlivěji a&nbsp;došel k&nbsp;přesvědčení, že&nbsp;bude-li se&nbsp;držet severního okraje mělčiny a&nbsp;skal, dostane se&nbsp;s&nbsp;odlivem dobře k&nbsp;lodi, a&nbsp;s&nbsp;přílivem zase dobře nazpět.</span></p>
        <p class="chunk" data-nb-ref-number="42" data-nb-words="123" data-nb-chars="687"><span class="idea" data-nb-ref-number="42" id="idea42" data-nb-words="123" data-nb-chars="687">Protože odliv nastával buďto příliš pozdě večer, anebo zase až&nbsp;ráno před východem slunce, rozhodl se&nbsp;přenocovat v&nbsp;člunu. Odebral se&nbsp;teď domů, opatřil dům, vzal ještě další zásoby, jmenovitě vody a&nbsp;jídla, neboť si&nbsp;nebyl přece jist zdarem podniku, a&nbsp;vrátil se, aby strávil noc v&nbsp;loďce. A&nbsp;s&nbsp;časným jitrem vyrazil na&nbsp;moře. Dal se&nbsp;nést východním proudem, jenž jej unášel velkou rychlostí, že&nbsp;byl nucen bdít, aby nebyl stržen příliš do&nbsp;středu proudu, odkud by&nbsp;se&nbsp;snad nedostal. Podařilo se&nbsp;mu&nbsp;to&nbsp;s&nbsp;trochou námahy. Udržel se&nbsp;bezpečně na&nbsp;kraji proudu a&nbsp;nebyl stržen, jak se&nbsp;mu&nbsp;předešle stalo v&nbsp;jižním proudu. A&nbsp;pak vyrazil z&nbsp;proudu a&nbsp;vesloval k&nbsp;vraku, a&nbsp;byl za&nbsp;půldruhé hodiny po&nbsp;vyplutí u&nbsp;něho.</span></p>
        <p class="chunk" data-nb-ref-number="43" data-nb-words="140" data-nb-chars="783"><span class="idea" data-nb-ref-number="43" id="idea43" data-nb-words="140" data-nb-chars="783">Naskytl se&nbsp;mu&nbsp;věru smutný pohled. Loď byla podle stavby španělská a&nbsp;seděla pevně vklíněna mezi dvěma skalisky. Paluba byla až&nbsp;do&nbsp;středu lodi vlnami rozbita a&nbsp;nad vlnami čněl jenom předek lodi. Náraz byl patrně tak prudký, že&nbsp;byly přední a&nbsp;hlavní stěžeň uraženy těsně u&nbsp;paluby. Ležatý příďový stožár byl dosud bez poruchy a&nbsp;celá příď vypadala, jako by&nbsp;byla vlnami neporušena. Při Robinsonově přiblížení objevil se&nbsp;na&nbsp;lodi malý pes. Dal se&nbsp;do&nbsp;štěkotu a&nbsp;vytí. Robinson naň zavolal, pes skočil do&nbsp;vody a&nbsp;plaval k&nbsp;loďce. Robinson jej vytáhl na&nbsp;lodici a&nbsp;poznal, že&nbsp;je&nbsp;polomrtev žízní. Napojil jej a&nbsp;nakrmil kusem sýra a&nbsp;chleba. Hltal tak, že&nbsp;by&nbsp;se&nbsp;byl snad upil k&nbsp;smrti, kdyby mu&nbsp;to&nbsp;byl Robinson dovolil. Pak vystoupil Robinson se&nbsp;psem na&nbsp;loď, uvázav lodici pevně a&nbsp;bezpečně k&nbsp;jejímu boku.</span></p>
        <p class="chunk" data-nb-ref-number="44" data-nb-words="206" data-nb-chars="1201"><span class="idea" data-nb-ref-number="44" id="idea44" data-nb-words="206" data-nb-chars="1201">První, co&nbsp;spatřil, byli dva utopenci, ležící v&nbsp;pevném objetí v&nbsp;nízkém krytu na&nbsp;přídi. Podle všeho přelily se&nbsp;vlny po&nbsp;nárazu přes loď s&nbsp;takovou silou, že&nbsp;toho lidé nevydrželi a&nbsp;utopili se&nbsp;pod jejich přívalem. Mimo psa nebylo na&nbsp;lodi nic živého. Všechen náklad byl vodou zničen, anebo úplně pod vodou. V&nbsp;zásobně leželo ve&nbsp;vodě několik sudů&nbsp;– zda s&nbsp;vínem, či&nbsp;lihovinami, nebylo možno říci. Ale byly příliš veliké, aby je&nbsp;mohl zmoci. Nalezl několik beden, které asi patřily lodníkům. Vynesl na&nbsp;palubu a&nbsp;dopravil do&nbsp;své lodi dvě z&nbsp;nich, mimo asi čtvrthektolitrový soudek s&nbsp;lihovinou. V&nbsp;jedné kajutě, která byla přístupná, nalezl na&nbsp;stěně několik pěkných pušek a&nbsp;krabici asi se&nbsp;dvěma kilogramy prachu. Vybral si&nbsp;dvě nejlepší pušky&nbsp;– měl jich dosti&nbsp;– a&nbsp;prach. Mimo to&nbsp;si&nbsp;vzal sekerku na&nbsp;štípání dříví a&nbsp;kleště na&nbsp;dříví od&nbsp;ohniště, dva menší, mosazné kotlíky, měděný hrnek od&nbsp;čokolády a&nbsp;rošt k&nbsp;pečení masa. Protože nemohl prozatím více s&nbsp;bezpečností uvézt, nastoupil s&nbsp;tímto nákladem a&nbsp;se psem zpáteční cestu, jakmile přílivový proud převládl dostatečně nad proudem řítícím se&nbsp;k&nbsp;východu. Dostal se&nbsp;před západem slunce šťastně na&nbsp;ostrov, důkladně vyčerpán, a&nbsp;zavezl člun do&nbsp;své zátoky, aby tam opět přenocoval.</span></p>
        <p class="chunk" data-nb-ref-number="45" data-nb-words="1" data-nb-chars="0"><span class="idea" data-nb-ref-number="45" id="idea45" data-nb-words="1" data-nb-chars="0"><img src="../Images/robinson_crusoe_104.jpg" alt=""></span></p>
        <p class="chunk" data-nb-ref-number="46" data-nb-words="14" data-nb-chars="77"><span class="idea" data-nb-ref-number="46" id="idea46" data-nb-words="14" data-nb-chars="77">Probudiv a&nbsp;občerstviv se&nbsp;a&nbsp;nakrmiv i&nbsp;psa, pustil se&nbsp;do&nbsp;prohlídky své kořisti.</span></p>
        <p class="chunk" data-nb-ref-number="47" data-nb-words="199" data-nb-chars="1221"><span class="idea" data-nb-ref-number="47" id="idea47" data-nb-words="199" data-nb-chars="1221">V&nbsp;soudku nalezl rum, ale jiný, nežli vyrábějí v&nbsp;Brazílii, a&nbsp;velmi špatné jakosti. Zamrzelo ho, že&nbsp;jej vzal v&nbsp;prvním hnutí, a&nbsp;že nesáhl raději po&nbsp;něčem užitečnějším. Zato v&nbsp;bednách nalezl různé velmi vítané věci. V&nbsp;jedné byla elegantní skřínka s&nbsp;podivně utvářenými lahvicemi různé barvy, s&nbsp;hrdly polepenými stříbrnou fólií, asi půldruhého litru obsahu. Byly to&nbsp;znamenité likéry. Dále dvě nádoby se&nbsp;zavařeninou, tak dobře uzavřené, že&nbsp;jí&nbsp;mořská voda neuškodila. Lodník byl patrně velký mlsoun, neboť tu&nbsp;byly ještě dvě načaté nádoby, jejichž obsah byl ovšem nadobro zkažen. Čtyři výborné silné plátěné košile, jedny nové plátěné kalhoty, půl tuctu bílých kapesníků a&nbsp;několik pestrých šátků na&nbsp;krk svědčily, že&nbsp;bedna patřila švihákovi. Na&nbsp;dně byly tři velké váčky s&nbsp;penězi, celkem asi jedenáct set piastrů. V&nbsp;jednom bylo v&nbsp;kusu papíru šest velkých zlatých dukátů a&nbsp;osm slitků nezpracovaného zlata, z&nbsp;nichž každý vážil asi půl kilogramu.&nbsp;– Druhá bedna obsahovala toliko levné šatstvo a&nbsp;prádlo, zčásti velmi obnošené, ale jiné na&nbsp;štěstí zčásti zcela nové, a&nbsp;vedle toho tři malé krabičky s&nbsp;drobnými ptačími broky. Podle toho soudil, že&nbsp;bedna asi patřila pomocníku zbrojířovu, jenž měl k&nbsp;ruce mistrovy zbraně a&nbsp;rád lovil ptactvo.</span></p>
        <p class="chunk" data-nb-ref-number="48" data-nb-words="64" data-nb-chars="377"><span class="idea" data-nb-ref-number="48" id="idea48" data-nb-words="64" data-nb-chars="377">Celkem byl skutečný zisk celé výpravy velmi nepatrný, a&nbsp;jenom pes způsobil, že&nbsp;jí&nbsp;Robinson nelitoval. Co&nbsp;měl na&nbsp;příklad počít se&nbsp;zlatem? Byl by&nbsp;raději uvítal pár dobrých anglických bot. Stáhl boty oběma utopencům a&nbsp;dva páry nalezl na&nbsp;lodi. Byly sice velmi vítány, ale bylo na&nbsp;prvý pohled patrno, že&nbsp;jak tvarem, tak prací a&nbsp;kůží zůstávají proti anglickým výrobkům daleko pozadu.</span></p>
        <p class="chunk" data-nb-ref-number="49" data-nb-words="80" data-nb-chars="466"><span class="idea" data-nb-ref-number="49" id="idea49" data-nb-words="80" data-nb-chars="466">Byla velká škoda, že&nbsp;nemohl do&nbsp;ostatních částí lodi. Neboť podle všeho, co&nbsp;na&nbsp;ní&nbsp;viděl, jela asi z&nbsp;Jižní Ameriky kolem Brazílie do&nbsp;Havany, a&nbsp;snad dále do&nbsp;Španěl a&nbsp;jistě chovala velké bohatství, jako všechny španělské lodi té&nbsp;doby, plující z&nbsp;Jižní Ameriky domů.&nbsp;– A&nbsp;nehledě k&nbsp;tomu, byl by&nbsp;v&nbsp;hlavních kajutách a&nbsp;v&nbsp;kajutě kapitánově jistě nalezl množství užitečných předmětů. A&nbsp;velkou nehodou bylo, že&nbsp;v&nbsp;přídi nebyla aspoň lodní dílna se&nbsp;svými nedocenitelnými nástroji.</span></p>
        <p class="chunk" data-nb-ref-number="50" data-nb-words="62" data-nb-chars="387"><span class="idea" data-nb-ref-number="50" id="idea50" data-nb-words="62" data-nb-chars="387">To, co&nbsp;na&nbsp;lodi ještě zbývalo, snad v&nbsp;lodnických bednách, ne­ospravedlňovalo rozhodně, aby se&nbsp;vydával v&nbsp;nové nebezpečí. Odno­sil tudíž nalezené zboží do&nbsp;své jeskynní skrýše, kde je&nbsp;pečlivě ukryl, dopravil svoji lodici do&nbsp;jejího bezpečného úkrytu, a&nbsp;vzav jednu z&nbsp;obou nových pušek&nbsp;– velmi krásně pracovanou a&nbsp;lehkou zbraň, jaké dosud neviděl, a&nbsp;patrně nového způsobu výroby&nbsp;– chvátal domů.</span></p>
        <p class="chunk" data-nb-ref-number="51" data-nb-words="51" data-nb-chars="293"><span class="idea" data-nb-ref-number="51" id="idea51" data-nb-words="51" data-nb-chars="293">A&nbsp;tak celá tato příhoda, která ho&nbsp;tolik vzrušila, byla by&nbsp;uplynula proň takořka bez významu&nbsp;– kdyby mu&nbsp;nebyla dala nového vítaného druha, jenž si&nbsp;naň brzy zvykl a&nbsp;jenž k&nbsp;němu velmi přilnul. Byl to&nbsp;malý pes, druhu podobného drsnosrstému teriérovi. Ale byl velmi bystrý. Dostal nové jméno Billy.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./robinson_crusoe_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>